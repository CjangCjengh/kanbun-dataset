<zh>孟子見梁惠王。王曰：「叟不遠千里而來，亦將有以利吾國乎？」</zh>
<ja>孟子梁恵王に見ゆ。王曰はく「叟、千里を遠しとせずして来たる、亦将に以て吾が国に利するあらんとするか」と。</ja>

<zh>孟子對曰：「王何必曰利？亦有仁義而已矣。王曰『何以利吾國』？大夫曰『何以利吾家』？士庶人曰『何以利吾身』？上下交征利而國危矣。萬乘之國弒其君者，必千乘之家；千乘之國弒其君者，必百乘之家。萬取千焉，千取百焉，不為不多矣。苟為後義而先利，不奪不饜。未有仁而遺其親者也，未有義而後其君者也。王亦曰仁義而已矣，何必曰利？」</zh>
<ja>孟子対へて曰はく「王何ぞ必ずしも利と曰はん。亦仁義有るのみ。王は『何を以て吾が国を利せん』と曰ひ、大夫は『何を以て吾が家を利せん』と曰ひ、士庶人は『何を以て吾が身を利せん』と曰ふ。上下交ゝ利を征れば、国危し。万乗の国、其の君を弑する者は、必ず千乗の家なり。千乗の国、其の君を弑する者は、必ず百乗の家なり。万に千を取り、千に百を取る、多からずと為さず。苟くも義を後にして利を先にすることを為さば、奪はずんば饜かず。未だ仁にして其の親を遺つる者は有らざるなり。未だ義にして其の君を後にする者は有らざるなり。王も亦仁義と曰はんのみ。何ぞ必ずしも利と曰はん」と。</ja>

<zh>孟子見梁惠王，王立於沼上，顧鴻鴈麋鹿，曰：「賢者亦樂此乎？」</zh>
<ja>孟子、梁の恵王に見ゆ。王沼上に立ち、鴻鴈麋鹿を顧みて曰く、賢者も亦此を楽しむか。</ja>

<zh>孟子對曰：「賢者而後樂此，不賢者雖有此，不樂也。《詩》云：『經始靈臺，經之營之，庶民攻之，不日成之。經始勿亟，庶民子來。王在靈囿，麀鹿攸伏，麀鹿濯濯，白鳥鶴鶴。王在靈沼，於牣魚躍。』文王以民力為臺為沼。而民歡樂之，謂其臺曰靈臺，謂其沼曰靈沼，樂其有麋鹿魚鼈。古之人與民偕樂，故能樂也。《湯誓》曰：『時日害喪？予及女偕亡。』民欲與之偕亡，雖有臺池鳥獸，豈能獨樂哉？」</zh>
<ja>孟子対へて曰く、賢者にして後此れを楽しむ。不賢者は此有りと雖も、楽しまざるなり。詩に云ふ、霊台を経始し、之を経し之を営す。庶民を攻め、日ならずして之を成す。経始亟かにすること勿かれと。庶民のごとく来たる。王に在れば、麀鹿伏する攸、麀鹿濯濯たり。白鳥鶴鶴たり。王霊沼に在れば、於牣ちて魚躍る、と。文王民力を以て台を為り沼を為り、而して民を歓楽す。其の台を謂ひて霊台と曰ひ、其の沼を謂ひて霊沼と曰ひ、其の麋鹿び魚鼈有るを楽しむ。古の人は民と偕に楽しむ。故に能く楽しむなり。湯誓に曰く、時の日害か喪びん。予女と皆に亡びん、と。民と皆に亡びんと欲せば、台池鳥獣有りと雖も、豈能く独り楽しまんや。</ja>

<zh>梁惠王曰：「寡人之於國也，盡心焉耳矣。河內凶，則移其民於河東，移其粟於河內。河東凶亦然。察鄰國之政，無如寡人之用心者。鄰國之民不加少，寡人之民不加多，何也？」</zh>
<ja>梁恵王曰はく「寡人の国に於けるや、心を尽くすのみ。河内凶なれば、則ち其の民を河東に移し、其の粟を河内に移せり。河東凶なれば、亦然り。鄰国の政を察するに、寡人の心を用ゐるがごとき者無し。鄰国の民少なきを加へず、寡人の民多きを加へざるは、何ぞや」と。</ja>

<zh>孟子對曰：「王好戰，請以戰喻。填然鼓之，兵刃既接，棄甲曳兵而走。或百步而後止，或五十步而後止。以五十步笑百步，則何如？」</zh>
<ja>孟子対へて曰はく「王戦を好めり、請ふ戦を以て喩へん。填然として鼓之し、兵刃既に接す。甲を棄て兵を曳きて走るもの、或は百歩にして後に止まり、或は五十歩にして後に止まる。五十歩を以て百歩を笑はば、則ち何如」と。</ja>

<zh>曰：「不可，直不百步耳，是亦走也。」</zh>
<ja>曰はく「不可なり、直だ百歩ならずのみ。是れも亦走るなり」と。</ja>

<zh>曰：「王如知此，則無望民之多於鄰國也。不違農時，穀不可勝食也；數罟不入洿池，魚鼈不可勝食也；斧斤以時入山林，材木不可勝用也。穀與魚鼈不可勝食，材木不可勝用，是使民養生喪死無憾也。養生喪死無憾，王道之始也。五畝之宅，樹之以桑，五十者可以衣帛矣；雞豚狗彘之畜，無失其時，七十者可以食肉矣；百畝之田，勿奪其時，數口之家可以無飢矣；謹庠序之教，申之以孝悌之義，頒白者不負戴於道路矣。七十者衣帛食肉，黎民不飢不寒，然而不王者，未之有也。</zh>
<ja>曰はく「王如し之を知らば、則ち民の隣国より多からんことを望む無かれ。農時に違はずんば、穀勝げて食ふべからず。数罟を洿池に入らずんば、魚鱉勝げて食ふべからず。斧斤時を以て山林に入らしめば、材木勝げて用ゐるべからず。穀と魚鱉と勝げて食ふべからず、材木勝げて用ゐるべからざれば、是れ民をして生を養ひ死を喪して憾み無からしむるなり。生を養ひ死を喪して憾み無きは、王道の始めなり。五畝の宅、之に樹うるに桑を以てすれば、五十の者以て帛を衣るべし。雞豚狗彘の畜ひ、其の時を失ふこと無くんば、七十の者以て肉を食ふべし。百畝の田、其の時を奪ふ勿くんば、数口の家以て飢うること無かるべし。庠序の教へを謹しみ、之に申ぬるに孝悌の義を以てせば、頒白の者道路に負を戴はず。七十の者、帛を衣て、肉を食ひ、黎民飢ゑず寒えず。然るべくして王たらざる者は、未だ之有らざるなり。</ja>

<zh>狗彘食人食而不知檢，塗有餓莩而不知發；人死，則曰：『非我也，歲也。』是何異於刺人而殺之，曰：『非我也，兵也。』王無罪歲，斯天下之民至焉。」</zh>
<ja>狗彘人の食を食ひて、検むることを知らず。塗に餓莩有りて、発くことを知らずして、人死すれば、則ち我に非ず歳なりと曰ふは、是れ何ぞ人を刺して之を殺し、我には非ざるなり兵なりと曰ふに異ならんや。王、歳を罪すること無くんば、斯ち天下の民至らん」と。</ja>

<zh>梁惠王曰：「寡人願安承教。」</zh>
<ja>梁恵王曰はく「寡人願はくは安んじて教へを承けん」と。</ja>

<zh>孟子對曰：「殺人以梃與刃，有以異乎？」</zh>
<ja>孟子対へて曰はく「人を殺には梃を以てすると刃と、以て異なる有るか」と。</ja>

<zh>曰：「無以異也。」</zh>
<ja>曰はく「以て異なる無きなり」と。</ja>

<zh>「以刃與政，有以異乎？」</zh>
<ja>「刃を以てすると政と、以て異なる有るか」と。</ja>

<zh>曰：「無以異也。」</zh>
<ja>曰はく「以て異なる無きなり」と。</ja>

<zh>曰：「庖有肥肉，廐有肥馬，民有飢色，野有餓莩，此率獸而食人也。獸相食，且人惡之。為民父母，行政不免於率獸而食人。惡在其為民父母也？仲尼曰：『始作俑者，其無後乎！』為其象人而用之也。如之何其使斯民飢而死也？」</zh>
<ja>曰はく「庖に肥肉有り、厩に肥馬有り。民に飢色有り、野に餓莩有り。此れ獣を率ゐて人を食はしむるなり。獣相食むすら、且つ人之を悪む。民の父母と為りて、政を行ひ、獣を率ゐて人を食ましむるを免れず、悪くんぞ其の民の父母たるに在らんや。仲尼曰はく『始めて俑を作る者は、其れ後無からんか』と。其の人に象りて之を用ふるが為なり。之を如何ぞ其れ斯の民をして飢ゑて死なしめんや」と。</ja>

<zh>梁惠王曰：「晉國，天下莫強焉，叟之所知也。及寡人之身，東敗於齊，長子死焉；西喪地於秦七百里；南辱於楚。寡人恥之，願比死者一洒之，如之何則可？」</zh>
<ja>梁の惠王曰く、晉國は天下焉より强き莫きは、叟の知れる所なり。寡人の身に及び、東は齊に敗られ長子死す。西は地を秦に喪ふ七百里。南は楚に辱しめらる。寡人之を恥づ。願くは死するときまでに壹たび之を洒がん、之を如何にせば則ち可ならん。</ja>

<zh>孟子對曰：「地方百里而可以王。王如施仁政於民，省刑罰，薄稅斂，深耕易耨。壯者以暇日修其孝悌忠信，入以事其父兄，出以事其長上，可使制梃以撻秦楚之堅甲利兵矣。彼奪其民時，使不得耕耨以養其父母，父母凍餓，兄弟妻子離散。彼陷溺其民，王往而征之，夫誰與王敵？故曰：『仁者無敵。』王請勿疑！」</zh>
<ja>孟子對へて曰く、地方百里にして而して以て王たる可し。王如し仁政を民に施し、刑罰を省き稅斂を薄くし、深く耕し易め耨り、壯者は暇日を以て、其孝悌忠信を修め、入りては以て其父兄に事へ、出でては以て其長上に事へば、梃を制して以て秦楚の堅甲利兵を撻たしむ可し。彼は其民の時を奪ひ、耕耨して以て其父母を養ふを得ざらしむ。父母凍餓し、兄弟妻子離散す。彼は其民を陷溺す。王往きて之を征せば、夫れ誰か王と敵せん。故に曰く、仁者は敵無しと。』王請ふ疑ふ勿れ。</ja>

<zh>孟子見梁襄王。出，語人曰：「望之不似人君，就之而不見所畏焉。卒然問曰：『天下惡乎定？』吾對曰：『定于一。』</zh>
<ja>孟子梁の襄王に見ゆ。出でて人に語りて曰く、之を望むに人君に似ず。之に就きて畏るゝ所を見ず。卒然として問うて曰く、天下惡にか定らん。吾對へて曰く、一に定まらん。</ja>

<zh>『孰能一之？』對曰：『不嗜殺人者能一之。』</zh>
<ja>孰か能く之を一にせん。對へて曰く、人を殺すを嗜まざる者能く之を一にせん。</ja>

<zh>『孰能與之？』對曰：『天下莫不與也。王知夫苗乎？七八月之間旱，則苗槁矣。天油然作雲，沛然下雨，則苗浡然興之矣。其如是，孰能禦之？今夫天下之人牧，未有不嗜殺人者也，如有不嗜殺人者，則天下之民皆引領而望之矣。誠如是也，民歸之，由水之就下，沛然誰能禦之？』」</zh>
<ja>孰か能く之に與せん。對へて曰く、天下與せざる莫きなり。王夫の苗を知るか。七八月の間、旱すれば則ち苗槁る。天油然として雲を作し、沛然として雨を下せば、則ち苗浡然として之に興る。其れ是の如くば、孰か能く之を禦めん。今夫れ天下の人牧，未だ人を殺すを嗜まざる者あらざるなり。如し人を殺すを嗜まざる者あらば，則ち天下の民皆領を引きて之を望まん。誠に是の如くならば民の之に歸する、由ほ水の下に就き沛然たるがごとし。誰か能く之を禦めん。</ja>

<zh>齊宣王問曰：「齊桓、晉文之事可得聞乎？」</zh>
<ja>齊の宣王問うて曰く、齊桓・晉文の事、聞くを得べきか。</ja>

<zh>孟子對曰：「仲尼之徒無道桓、文之事者，是以後世無傳焉。臣未之聞也。無以，則王乎？」</zh>
<ja>孟子對へて曰く、「仲尼の徒は、桓文の事を道ふ者なし。是を以て後世傳ふるなし。臣未だ之を聞かざるなり。以むなくんば則ち王か。</ja>

<zh>曰：「德何如，則可以王矣？」</zh>
<ja>曰く、德何如なれば、則ち以て王たる可き。</ja>

<zh>曰：「保民而王，莫之能禦也。」</zh>
<ja>曰く、民を保んじて王たらば、之を能く禦ぐ莫きなり。</ja>

<zh>曰：「若寡人者，可以保民乎哉？」</zh>
<ja>曰く、寡人の若き者以て民を保んず可きか。</ja>

<zh>曰：「可。」</zh>
<ja>曰く、可。</ja>

<zh>曰：「何由知吾可也？」</zh>
<ja>曰く、何に由りて吾が可なるを知るや。</ja>

<zh>曰：「臣聞之胡齕曰，王坐於堂上，有牽牛而過堂下者，王見之，曰：『牛何之？』對曰：『將以釁鐘。』王曰：『舍之！吾不忍其觳觫，若無罪而就死地。』對曰：『然則廢釁鐘與？』曰：『何可廢也？以羊易之！』不識有諸？」</zh>
<ja>曰く、臣之を胡齕に聞く、曰く、王堂上に坐す、牛を牽いて堂下を過ぐる者あり、王之を見て曰く、牛何くに之く。對へて曰く、將に以て鐘に釁らんとすと。王曰く、之を舍け。吾其の觳觫として，罪無くして死地に就くが若くなるに忍びず。對へて曰く、然らば則ち鐘に釁るを廢せんか。曰く、何ぞ廢す可けん。羊を以て、之に易へよと。識らず諸ありや。</ja>

<zh>曰：「有之。」</zh>
<ja>曰く、之有り。</ja>

<zh>曰：「是心足以王矣。百姓皆以王為愛也，臣固知王之不忍也。」</zh>
<ja>曰く、是心以て王たるに足る。百姓皆王を以て愛しむと爲すなり。臣は固より王の忍びざるを知る。</ja>

<zh>王曰：「然。誠有百姓者。齊國雖褊小，吾何愛一牛？即不忍其觳觫，若無罪而就死地，故以羊易之也。」</zh>
<ja>王曰く、然り。誠に百姓なる者あり。齊國褊小と雖も、吾何ぞ一牛を愛まんや。卽ち其觳觫として罪なくして死地に就くが若くなるに忍びず。故に羊を以て之に易ふるなり。</ja>

<zh>曰：「王無異於百姓之以王為愛也。以小易大，彼惡知之？王若隱其無罪而就死地，則牛羊何擇焉？」</zh>
<ja>曰く、王百姓の王を以て愛むと爲すを異しむ無かれ。小を以て大に易ふ、彼れ惡んぞ之を知らん。王若し其の罪無くして死地に就くを隱まば、則ち牛羊何ぞ擇ばん。</ja>

<zh>王笑曰：「是誠何心哉？我非愛其財。而易之以羊也，宜乎百姓之謂我愛也。」</zh>
<ja>王笑ひて曰く、是れ誠に何の心ぞや。我其財を愛んで、而して之に易ふるに羊を以てするに非ざるなり。宜なるかな、百姓の我を愛むと謂ふや。</ja>

<zh>曰：「無傷也，是乃仁術也，見牛未見羊也。君子之於禽獸也，見其生，不忍見其死；聞其聲，不忍食其肉。是以君子遠庖廚也。」</zh>
<ja>曰く、傷むなきなり。是れ乃ち仁の術なり。牛を見て未だ羊を見ざればなり。君子の禽獸に於けるや、其生を見ては、其死を見るに忍びず。其聲を聞けば其肉を食ふに忍びず。是を以て君子は庖廚を遠ざくるなり。</ja>

<zh>王說曰：「《詩》云：『他人有心，予忖度之。』夫子之謂也。夫我乃行之，反而求之，不得吾心。夫子言之，於我心有戚戚焉。此心之所以合於王者，何也？」</zh>
<ja>王說んで曰く、詩に云ふ、他人心有り、予之を忖度すとは、夫子の謂ひなり。夫れ我乃ち之を行ひ、反つて之を求めて、吾が心に得ず。夫子之を言ひ、我が心に於て戚戚焉たるあり。此心の王に合ふ所以の者は何ぞや。</ja>

<zh>曰：「有復於王者曰：『吾力足以舉百鈞』，而不足以舉一羽；『明足以察秋毫之末』，而不見輿薪，則王許之乎？」</zh>
<ja>曰く、王に復す者有り。曰く、吾が力以て百鈞を舉るに足る、而して以て一羽を舉ぐるに足らず、明は以て秋毫の末を察するに足る、而して輿薪を見ずと。則ち王之を許さんか。</ja>

<zh>曰：「否。」</zh>
<ja>曰く、否。</ja>

<zh>「今恩足以及禽獸，而功不至於百姓者，獨何與？然則一羽之不舉，為不用力焉；輿薪之不見，為不用明焉，百姓之不見保，為不用恩焉。故王之不王，不為也，非不能也。」</zh>
<ja>今恩は以て禽獸に及ぶに足り、而して功は百姓に至らざるは、獨り何ぞや。然らば則ち一羽の舉らざるは、力を用ひざるが爲めなり。輿薪の見えざるは、明を用ひざるが爲めなり。百姓の保んぜられざるは，恩を用ひざるが爲めなり。故に王の王たらざるは爲さざるなり。能はざるに非ざるなり。</ja>

<zh>曰：「不為者與不能者之形何以異？」</zh>
<ja>曰く、爲さざる者と能はざる者との形は、何を以て異なる。</ja>

<zh>曰：「挾太山以超北海，語人曰『我不能』，是誠不能也。為長者折枝，語人曰『我不能』，是不為也，非不能也。故王之不王，非挾太山以超北海之類也；王之不王，是折枝之類也。老吾老，以及人之老；幼吾幼，以及人之幼。天下可運於掌。《詩》云：『刑于寡妻，至于兄弟，以御于家邦。』言舉斯心加諸彼而已。故推恩足以保四海，不推恩無以保妻子。古之人所以大過人者無他焉，善推其所為而已矣。今恩足以及禽獸，而功不至於百姓者，獨何與？權，然後知輕重；度，然後知長短。物皆然，心為甚。王請度之！抑王興甲兵，危士臣，構怨於諸侯，然後快於心與？」</zh>
<ja>曰く、太山を挾み以て北海を超えんと。人に語りて曰く、我能はずと。是れ誠に能はざるなり。長者の爲めに枝を折す。人に語りて曰く、我能はずと。是れ爲さざるなり。能はざるに非ざるなり。故に王の王たらざるは、太山を挾みて以て北海を超ゆるの類に非ざるなり。王の王たらざるは、是れ枝を折するの類なり。吾が老を老として、以て人の老に及ぼし、吾が幼を幼として、以て人の幼に及ぼさば、天下は掌に運す可し。詩に云ふ、寡妻を刑し、兄弟に至り、以て家邦を御すと。言ふは斯の心を舉げて、諸を彼に加ふるのみ。故に恩を推せば、以て四海を保んずるに足り、恩を推さざれば、以て妻子を保んずるなし。古の人、大いに人に過ぐる所以の者他なし。善く其の爲す所を推すのみ。今恩は以て禽獸に及ぶに足り、而して功は百姓に至らざるは、獨り何ぞや。權ありて然る後に輕重を知り、度ありて然る後に長短を知る。物皆然り。心を甚しと爲す。王請ふ之を度れ。抑〻王甲兵を興し、士臣を危くし、怨を諸侯に構へ、然る後、心に快きか。</ja>

<zh>王曰：「否。吾何快於是？將以求吾所大欲也。」</zh>
<ja>王曰く、否、吾何ぞ是を快しとせん。將に以て吾が大いに欲する所を求めんとするなり。</ja>

<zh>曰：「王之所大欲可得聞與？」王笑而不言。</zh>
<ja>曰く、王の大いに欲する所は、聞くを得べきか。王笑ひて言はず。</ja>

<zh>曰：「為肥甘不足於口與？輕煖不足於體與？抑為采色不足視於目與？聲音不足聽於耳與？便嬖不足使令於前與？王之諸臣皆足以供之，而王豈為是哉？」</zh>
<ja>曰く、肥甘の口に足らざるが爲めか、輕暖體に足らざるか、抑〻采色目に視るに足らざるが爲めか　聲音耳に聽くに足らざるか、便嬖前に使令するに足らざるか、王の諸臣皆以て之を供するに足れり。而して王豈に是が爲ならんや。</ja>

<zh>曰：「否。吾不為是也。」</zh>
<ja>曰く、否。吾是れが爲めならざるなり。</ja>

<zh>曰：「然則王之所大欲可知已。欲辟土地，朝秦楚，莅中國而撫四夷也。以若所為求若所欲，猶緣木而求魚也。」</zh>
<ja>曰く、然らば則ち王の大いに欲する所知る可きのみ。土地を闢き、秦楚を朝し、中國に蒞みて四夷を撫せんと欲するなり。若く爲す所を以て、若く欲する所を求めば、猶ほ木に緣りて魚を求むるがごときなり。</ja>

<zh>王曰：「若是其甚與？」</zh>
<ja>王曰く、是の若く其れ甚しきか。</ja>

<zh>曰：「殆有甚焉。緣木求魚，雖不得魚，無後災。以若所為，求若所欲，盡心力而為之，後必有災。」</zh>
<ja>曰く、殆んど焉より甚しき有り。木に緣りて魚を求むるは、魚を得ずと雖も、後災なし、若く爲す所を以て、若く欲する所を求めば、心力を盡して、之を爲すも、後必ず災あらん。</ja>

<zh>曰：「可得聞與？」</zh>
<ja>曰く、聞くを得べきか。</ja>

<zh>曰：「鄒人與楚人戰，則王以為孰勝？」\n曰：「楚人勝。」</zh>
<ja>曰く、鄒人と楚人と戰へば、則ち王以て孰れか勝と爲す、曰く、楚人勝たん。</ja>

<zh>曰：「然則小固不可以敵大，寡固不可以敵眾，弱固不可以敵彊。海內之地方千里者九，齊集有其一。以一服八，何以異於鄒敵楚哉？蓋亦反其本矣。今王發政施仁，使天下仕者皆欲立於王之朝，耕者皆欲耕於王之野，商賈皆欲藏於王之市，行旅皆欲出於王之塗，天下之欲疾其君者皆欲赴愬於王。其若是，孰能禦之？」</zh>
<ja>曰く、然らば則ち小は固より以て大に敵す可からず。寡は固より衆に敵す可からず。弱は固より以て强に敵す可からず。海內の地、方千里なる者九、齊は集めて其一を有つ。一を以て八を服するは，何を以て鄒の楚に敵するに異ならんや。蓋ぞ亦其本に反らざる。今王政を發し仁を施さば、天下の仕ふる者をして皆王の朝に立たんと欲せしめ，耕す者をして皆王の野に耕さんと欲せしめ、商賈をして皆王の市に藏めんと欲せしめ，行旅をして皆王の途に出でんと欲せしめ、天下の其君を疾まんと欲する者をして、皆王に赴き愬へんと欲せしむ。其れ是の若くば、孰れか能く之を御めん。</ja>

<zh>王曰：「吾惛，不能進於是矣。願夫子輔吾志，明以教我。我雖不敏，請嘗試之。」</zh>
<ja>王曰く、吾惛くして是に進むこと能はず。願くは夫子吾が志を輔け、明かに以て我を敎へよ。我不敏と雖も、請ふ之を嘗試せん。</ja>

<zh>曰：「無恆產而有恆心者，惟士為能。若民，則無恆產，因無恆心。苟無恆心，放辟，邪侈，無不為已。及陷於罪，然後從而刑之，是罔民也。焉有仁人在位，罔民而可為也？是故明君制民之產，必使仰足以事父母，俯足以畜妻子，樂歲終身飽，凶年免於死亡。然後驅而之善，故民之從之也輕。今也制民之產，仰不足以事父母，俯不足以畜妻子，樂歲終身苦，凶年不免於死亡。此惟救死而恐不贍，奚暇治禮義哉？王欲行之，則盍反其本矣。五畝之宅，樹之以桑，五十者可以衣帛矣；雞豚狗彘之畜，無失其時，七十者可以食肉矣；百畝之田，勿奪其時，八口之家可以無飢矣；謹庠序之教，申之以孝悌之義，頒白者不負戴於道路矣。老者衣帛食肉，黎民不飢不寒，然而不王者，未之有也。」</zh>
<ja>曰く、恆產無くして恆心有る者は、惟士のみ能くするを爲す。民の若きは則ち恆產無ければ、因て恆心無し、苟も恆心無ければ、放辟邪侈、爲さざる無きのみ。罪に陷るに及び、然る後從うて之を刑す，是れ民を罔するなり。焉ぞ仁人位に在る有り、民を罔するを而も爲す可けんや。是の故に明君は民の產を制し、必ず仰いで以て父母に事ふるに足り、俯して以て妻子を畜ふに足り、樂歲には終身飽き、凶年には死亡に免れしめ、然る後驅りて善に之かしむ。故に民の之に從ふや輕し。今や民の產を制し、仰いで以て父母に事ふるに足らず、俯して以て妻子を畜ふに足らず。樂歲にも終身苦み、凶年には死亡に免れず。此れ惟死を救うて贍らざるを恐る。奚ぞ禮義を治むるに暇あらんや。王之を行はんと欲せば、則ち盍ぞ其本に反らざる。五畝の宅之に樹うるに桑を以てせば、五十の者以て帛を衣る可し。雞豚狗彘の畜、其時を失ふ無くば、七十の者以て肉を食ふ可し。百畝の田、其時を奪ふ勿くば、八口の家以て饑うる無かる可し。庠序の敎を謹み、之に申ぬるに孝悌の義を以てせば、頒白の者道路に負戴せず。老者は帛を衣肉を食ひ、黎民饑ゑず寒えず。然り而して王たらざる者は未だ之れ有らざるなり。</ja>
