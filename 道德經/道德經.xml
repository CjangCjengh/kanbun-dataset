<zh>道可道，非常道。名可名，非常名。無名天地之始；有名萬物之母。故常無欲，以觀其妙；常有欲，以觀其徼。此兩者，同出而異名，同謂之玄。玄之又玄，衆妙之門。</zh>
<ja>道の道とすべきは常の道に非ず。名の名とすべきは常の名に非ず。名無し、天地の始めには。名有れ、万物の母にこそ。故に常無は以て其の妙を観んと欲し、常有は以て其の徼を観んと欲す。此の両者は、同より出でて名を異にす。同は之を玄と謂ふ。玄の又玄、衆妙の門。</ja>

<zh>天下皆知美之為美，斯惡已。皆知善之為善，斯不善已。故有無相生，難易相成，長短相較，高下相傾，音聲相和，前後相隨。是以聖人處無為之事，行不言之教；萬物作焉而不辭，生而不有。為而不恃，功成而弗居。夫唯弗居，是以不去。</zh>
<ja>天下皆美の美たるを知る、斯れ悪のみ。皆善の善たるを知る、斯れ不善のみ。故に有無相生じ、難易相成し、長短相形し、高下相傾け、音声相和し、前後相随ふ。是を以て聖人は無為の事に処り、不言の教を行ふ。万物作りて辞せず、生ずて有せず、為して恃まず、功成りて居らず。夫れ唯だ居らず、是を以て去らず。</ja>

<zh>不尚賢，使民不爭；不貴難得之貨，使民不為盜；不見可欲，使心不亂。是以聖人之治，虛其心，實其腹，弱其志，強其骨。常使民無知無欲。使夫知者不敢為也。為無為，則無不治。</zh>
<ja>賢を尚ばざれば、民をして争はざらしむ。得難きの貨を貴ばざれば、民をして盗まざらしむ。欲すべきを見さざれば、民の心をして乱れざらしむ。是を以て聖人の治むるや、其の心を虚しくしてその腹を実たし、其の志を弱くして其の骨を強くす。常に民をして無知無欲ならしめ、夫の智者をして敢て為さざらしむ。無為を為せば、則ち治まらざる無し。</ja>

<zh>道沖而用之或不盈。淵兮似萬物之宗。挫其銳，解其紛，和其光，同其塵。湛兮似或存。吾不知誰之子，象帝之先。</zh>
<ja>道は沖にして之を用ふれば或しく盈たず。淵として万物の宗たるに似たり。其の鋭を挫き、其の紛を解き、其の光を和げ、其の塵に同ず。湛として存する或るに似たり。吾誰の子たるを知らず、帝の先に象たり。</ja>

<zh>天地不仁，以萬物為芻狗；聖人不仁，以百姓為芻狗。天地之間，其猶橐籥乎？虛而不屈，動而愈出。多言數窮，不如守中。</zh>
<ja>天地不仁、万物を以て芻狗と為す。聖人不仁、百姓を以て芻狗と為す。天地の間は、其れ猶ほ槖籥のごときか。虚にして屈きず、動かせば愈々出づ。多言は数々窮す、中を守るに如かず。</ja>

<zh>谷神不死，是謂玄牝。玄牝之門，是謂天地根。綿綿若存，用之不勤。</zh>
<ja>谷神は死せず、是を玄牝と謂ふ。玄牝の門、是を天地の根と謂ふ。綿綿として存するがごとく、之を用ふれども勤れず。</ja>

<zh>天長地久。天地所以能長且久者，以其不自生，故能長生。是以聖人後其身而身先；外其身而身存。非以其無私耶？故能成其私。</zh>
<ja>天は長く地は久し。天地の能く長く且つ久しき所以の者は、其の自ら生きんとせざるを以てなり。故に能く長久なり。是を以て聖人は其の身を後にして身先んじ、其の身を外にして身存す。其の無私なるを以てに非ずや。故に能く其の私を成す。</ja>

<zh>上善若水。水善利萬物而不爭，處衆人之所惡，故幾於道。居善地，心善淵，與善仁，言善信，正善治，事善能，動善時。夫唯不爭，故無尤。</zh>
<ja>上善は水のごとし。水善く万物を利して而も争はず。衆人の悪むところに処り。故に道に幾し。居には地を善しとし、心は淵なるを善しとし、与ふるには仁なるを善しとし、言は信あるを善しとし、政は治まるを善しとし、事には能あるを善しとし、動くには時なるを善しとす。夫れ唯だ争はず、故に尤無し。</ja>

<zh>持而盈之，不如其已；揣而銳之，不可長保。金玉滿堂，莫之能守；富貴而驕，自遺其咎。功遂身退天之道。</zh>
<ja>持して之を盈たすは其の已むに如かず。揣して之を鋭くすれば長く保つべからず。金玉堂に満つれば之を能く守る莫し。富貴にして驕れば自ら其の咎を遺す。功成り名遂げて身退くは天の道なり。</ja>

<zh>載營魄抱一，能無離乎？專氣致柔，能嬰兒乎？滌除玄覽，能無疵乎？愛民治國，能無知乎？天門開闔，能為雌乎？明白四達，能無知乎？生之、畜之，生而不有，為而不恃，長而不宰，是謂玄德。</zh>
<ja>営魄に載り一を抱いて、能く離るる無からん。気を専らにし柔を致して、能く嬰児たらん。玄覧を滌除して、能く疵無からん。民を愛し国を治めて、能無為ならん。天門開闔して、能く雌たらん。明白に四達して、能く無知ならん。之を生じ之を畜ひ、生じて有せず、為して恃まず、長じて宰せず。是を玄徳と謂ふ。</ja>

<zh>三十輻，共一轂，當其無，有車之用。埏埴以為器，當其無，有器之用。鑿戶牖以為室，當其無，有室之用。故有之以為利，無之以為用。</zh>
<ja>三十輻一轂を共にす。其の無に当たりて車の用有り。埴を埏して以て器を為る。其の無に当たりて器の用有り。戸牖を鑿ちて以て室を為る。其の無に当たりて室の用有り。故に有の以て利を為すは、無の以て用を為せばなり。</ja>

<zh>五色令人目盲；五音令人耳聾；五味令人口爽；馳騁田獵，令人心發狂；難得之貨，令人行妨。是以聖人為腹不為目，故去彼取此。</zh>
<ja>五色は人の目をして盲ならしむ。五音は人の耳をして聾ならしむ。五味は人の口をして爽ならしむ。馳聘田猟は、人の心をして狂を発せしむ。得難きの貨は、人の行ひをして妨げしむ。是を以て聖人は腹の為にして目の為にせず。故に彼を去りて此を取る。</ja>

<zh>寵辱若驚，貴大患若身。何謂寵辱若驚？寵為下，得之若驚，失之若驚，是謂寵辱若驚。何謂貴大患若身？吾所以有大患者，為吾有身，及吾無身，吾有何患？故貴以身為天下，若可寄天下；愛以身為天下，若可託天下。</zh>
<ja>寵辱驚くがごとく、大患を貴ぶこと身のごとし。何をか寵辱には驚くがごとしと謂ふ。寵を上と為し辱を下と為す。之を得て驚くがごとく、之を失ひて驚くがごとし。是を寵辱驚くがごとしと謂ふ。何をか大患を貴ぶこと身のごとしと謂ふ。吾に大患有る所以の者は、吾身を有とするが為なり。吾身を無とするに及びては、吾何の患ひか有らん。故に貴ぶに身を以てして天下を為むるより者には、則ち天下を寄すべし。愛するに身を以てするを天下を為むる者には、乃ち天下を託すべし。</ja>

<zh>視之不見，名曰夷；聽之不聞，名曰希；搏之不得，名曰微。此三者不可致詰，故混而為一。其上不皦，其下不昧。繩繩不可名，復歸於無物。是謂無狀之狀，無物之象，是謂惚恍。迎之不見其首，隨之不見其後。執古之道，以御今之有。能知古始，是謂道紀。</zh>
<ja>之を視れども見えず、名づけて夷と曰ふ。之を聴けども聞えず、名づけて希と曰ふ。之を搏へんとすれども得ず、名づけて微と曰ふ。此の三者は致詰すべからず。故より混じて一と為る。其の上皦かならず、其の下は昧からず。縄縄として名づくべからず。無物に復帰す。是を無状の状、無物の象と謂ひ、是を惚恍と謂ふ。之を迎ふれども其の首を見ず、之に随へども其の後を見ず。古の道を執りて以て今の有を御すれば、能く古始を知る。是を道紀と謂ふ。</ja>

<zh>古之善為士者，微妙玄通，深不可識。夫唯不可識，故強為之容。豫兮若冬涉川；猶兮若畏四鄰；儼兮其若容；渙兮若冰之將釋；敦兮其若樸；曠兮其若谷；混兮其若濁；孰能濁以靜之徐清？孰能安以久動之徐生？保此道者，不欲盈。夫唯不盈，故能蔽不新成。</zh>
<ja>古の善く士たる者は、微妙玄通、深くして識るべからず。夫れ唯だ識るべからず。故に強ひて之が容を為せば、予として冬に川を渉るがごとく、猶として四隣を畏るるがごとく、儼として其れ客のごとく、渙として氷の将に釈けんとするがごとく、敦として其れ樸のごとく、曠として其れ谷のごとく、混として其れ濁れるがごとし。孰か能く濁るも以て之を静かにして徐に清まさん。孰か能く安んじて以て久しく之を動かして徐に生ぜん。此の道を保つ者は盈つるを欲せず。夫れ唯だ盈たず。故に能く蔽るるも復た成る。</ja>

<zh>致虛極，守靜篤。萬物並作，吾以觀復。夫物芸芸，各復歸其根。歸根曰靜，是謂復命。復命曰常，知常曰明。不知常，妄作凶。知常容，容乃公，公乃王，王乃天，天乃道，道乃久，沒身不殆。</zh>
<ja>虚を至すこと極まり、静を守ること篤ければ、万物並び作るも、吾以て其の復るを観る。夫れ物は芸芸たるも、各々其の根に復帰す。根に帰るを静と曰ひ、是を命に復すと謂ふ。命に復するを常と曰ひ、常を知るを明と曰ふ。常を知らずして妄りに作せば凶なり。常を知れば容、容は乃ち公、公は乃ち王、王は乃ち天、天は乃ち道、道は乃ち久し。身を没するまで殆ふからず。</ja>

<zh>太上，下知有之；其次，親而譽之；其次，畏之；其次，侮之。信不足，焉有不信焉。悠兮，其貴言。功成事遂，百姓皆謂我自然。</zh>
<ja>太上は下之有るを知るのみ。其の次は親しみ之を誉む。其の次は之を畏れ、其の次は之を侮る。信足らざればなり。猶として其れ言を貴くすれば、功成り事遂げて、百姓皆我を自然と謂へり。</ja>

<zh>大道廢，有仁義；智慧出，有大偽；六親不和，有孝慈；國家昏亂，有忠臣。</zh>
<ja>大道廃れて仁義有り。智慧出でて大偽有り。六親和せずして孝慈有り。国家昏乱して忠臣有り。</ja>

<zh>絕聖棄智，民利百倍；絕仁棄義，民復孝慈；絕巧棄利，盜賊無有。此三者以為文不足。故令有所屬：見素抱樸，少私寡欲。</zh>
<ja>聖を絶ち智を棄つれば、民の利百倍す。仁を絶ち義を棄つれば、民孝慈に復す。巧を絶ち利を棄つれば、盗賊有る無し。此の三者は以為らく文足らず。故に属く所有らしめん。素を見はし樸を抱き、私を少くし欲を寡くせよ。</ja>

<zh>絕學無憂，唯之與阿，相去幾何？善之與惡，相去若何？人之所畏，不可不畏。荒兮其未央哉！衆人熙熙，如享太牢，如春登臺。我獨怕兮其未兆；如嬰兒之未孩；儽儽兮若無所歸。衆人皆有餘，而我獨若遺。我愚人之心也哉！沌沌兮，俗人昭昭，我獨若昏。俗人察察，我獨悶悶。澹兮其若海，飂兮若無止，衆人皆有以，而我獨頑似鄙。我獨異於人，而貴食母。</zh>
<ja>学を絶てば憂ひ無し。唯と阿と相去ること幾何ぞ。善と悪と相去ること何若。人の畏るる所は畏れざるべからざるも、荒として其れ未だ央きざるかな。衆人煕煕として太牢を享くるがごとく、春に台に登るがごとし。我独り怕として其れ未だ兆さず、嬰児の未だ孩せざるがごとく、乗乗として帰する所無きがごとし。衆人皆余り有り、而して我独り遺れたるがごとし。我は愚人の心なるかな。沌沌たり。俗人は昭昭たり、我独り昏昏たり。俗人は察察たり、我独り閔閔たり。忽として海のごとく、漂として止まる所無きがごとし。衆人は皆以てする有り、而るに我独り頑として鄙なるに似たり。我独り人に異なりて、而して母に食はるるを貴ぶ。</ja>

<zh>孔德之容，唯道是從。道之為物，唯恍唯惚。忽兮恍兮，其中有象；恍兮忽兮，其中有物。窈兮冥兮，其中有精；其精甚真，其中有信。自古及今，其名不去，以閱衆甫。吾何以知衆甫之狀哉？以此。</zh>
<ja>孔徳の容は唯だ道に是れ従ふ。道の物たる、唯だ恍唯だ惚。惚たり恍たり、其の中に像有り。恍たり惚たり、其の中に物有り。窈たり冥たり、其の中に精有り。其の精甚だ真なり。其の中に信有り。古より今に及ぶまで、其の名去らず。以て衆甫を閲す。吾何を以て衆甫の然るを知るや。此を以てなり。</ja>

<zh>曲則全，枉則直，窪則盈，弊則新，少則得，多則惑。是以聖人抱一為天下式。不自見，故明；不自是，故彰；不自伐，故有功；不自矜，故長。夫唯不爭，故天下莫能與之爭。古之所謂曲則全者，豈虛言哉！誠全而歸之。</zh>
<ja>曲なれば則ち全し、枉れば則ち直し。窪なれば則ち盈ち、弊なれば則ち新なり。少なれば則ち得、多なれば則ち惑ふ。是を以て聖人は一を抱き、天下の式と為る。自ら見はさず、故に明かなり。自ら是とせず、故に彰かなり。自ら伐らず、故に功有り。自ら矜らず、故に長し。夫れ唯だ争はず、故に天下能く之と争ふ莫し。古の所謂曲なれば則ち全しとは、豈に虚言ならんや。誠に全くして之を帰す。</ja>

<zh>希言自然，故飄風不終朝，驟雨不終日。孰為此者？天地。天地尚不能久，而況於人乎？故從事於道者，道者，同於道；德者，同於德；失者，同於失。同於道者，道亦樂得之；同於德者，德亦樂得之；同於失者，失亦樂得之。信不足，焉有不信焉。</zh>
<ja>希言は自然なり。飄風は朝を終へず、驟雨は日を終へず。孰か此を為す者ぞ、天地なり。天地すら尚久しくする能はず、而るを況んや人に於いてをや。故に道に従事する者は、道ある者は道に同じくし、徳ある者は徳に同じくし、失へる者は失へるに同じくす。道に同じくすれば、道あるものも亦之を得るを楽しむ。徳に同じくすれば、徳あるものも亦之を得るを楽しみ、失へるものも亦之を得るを楽しむ。信足らざれば、信ぜられざる有り。</ja>

<zh>企者不立；跨者不行；自見者不明；自是者不彰；自伐者無功；自矜者不長。其在道也，曰：餘食贅行。物或惡之，故有道者不處。</zh>
<ja>企つ者は立たず、跨ぐ者は行かず。自ら見はす者は明かならず、自ら是とする者は彰かならず。自ら伐る者は功無く、自ら矜る者は長からず。其の道に於けるや、余食贅行と曰ふ。物或に之を悪む。故に有道者は処らず。</ja>

<zh>有物混成，先天地生。寂兮寥兮，獨立不改，周行而不殆，可以為天下母。吾不知其名，字之曰道，強為之名曰大。大曰逝，逝曰遠，遠曰反。故道大，天大，地大，王亦大。域中有四大，而王居其一焉。人法地，地法天，天法道，道法自然。</zh>
<ja>物有り混成し、天地に先んじて生ず。寂たり寥たり、独立して改らず、周行して殆まらず。以て天下の母と為すべし。吾其の名を知らず。之に字して道と曰ひ、強ひて之が名を為して大と曰ふ。大を逝と曰ひ、逝を遠と曰ひ、遠を反と曰ふ。故に道は大なり、天は大なり、地は大なり、王も亦大なり。域中に四大有り、而して王は其の一に居る。人は地に法り、地は天に法り、天は道に法り、道は自然に法る。</ja>

<zh>重為輕根，靜為躁君。是以聖人終日行不離輜重。雖有榮觀，燕處超然。奈何萬乘之主，而以身輕天下？輕則失本，躁則失君。</zh>
<ja>重は軽の根たり、静は躁の君たり。是を以て聖人は終日行けども輜重を離れず。栄観有りと雖も、燕処超然たり。奈何ぞ万乗の主にして身を以て天下より軽しとせんや。軽ければ則ち臣を失ひ、躁がしければ則ち君を失ふ。</ja>

<zh>善行無轍迹，善言無瑕讁；善數不用籌策；善閉無關楗而不可開，善結無繩約而不可解。是以聖人常善救人，故無棄人；常善救物，故無棄物。是謂襲明。故善人者，不善人之師；不善人者，善人之資。不貴其師，不愛其資，雖智大迷，是謂要妙。</zh>
<ja>善く行くものは轍迹無く、善く言ふものは瑕謫無し。善く数ふるものは籌策を用ひず、善く閉ざすものは関楗無くして開くべからず。善く結ぶものは縄約無くして解くべからず。是を以て聖人は常に善く人を救ふ、故に人を棄つる無し。常に善く物を救ふ、故に物を棄つる無し。是を襲明と謂ふ。故に善人は不善人の師なり、不善人は善人の資なり。其の師を貴ばず其の資を愛せざれば、智ありと雖も大いに迷ふ。是を要妙と謂ふ。</ja>

<zh>知其雄，守其雌，為天下谿。為天下谿，常德不離，復歸於嬰兒。知其白，守其黑，為天下式。為天下式，常德不忒，復歸於無極。知其榮，守其辱，為天下谷。為天下谷，常德乃足，復歸於樸。樸散則為器，聖人用之，則為官長，故大制不割。</zh>
<ja>其の雄を知りて、其の雌を守れば、天下の谿と為る。天下の谿と為れば、常徳離れず、嬰児に復帰す。其の白きを知りて、其の黒きを守れば、天下の式と為る。天下の式と為れば、常の徳は忒まらず、無極に復帰す。其の栄を知りて、其の辱を守れば、天下の谷と為る。天下の谷と為れば、常徳乃ち足り、樸に復帰す。樸散ずれば則ち器と為る。聖人之を用ふれば、則ち官長と為る。故に大制は割かず。</ja>

<zh>將欲取天下而為之，吾見其不得已。天下神器，不可為也，為者敗之，執者失之。故物或行或隨；或歔或吹；或強或羸；或挫或隳。是以聖人去甚，去奢，去泰。</zh>
<ja>天下を取りて之を為めんと将欲するは、吾其の得ざるを見るのみ。天下は神器なり、為むべからず。為むる者は之を敗り、執る者は之を失ふ。故に物は或いは行き或いは随ふ。或いは呴し或いは吹く。或いは強め或いは羸む。或いは載せ或いは隳す。是を以て聖人は甚しきを去り、奢を去り、泰を去る。</ja>

<zh>以道佐人主者，不以兵強天下。其事好還。師之所處，荊棘生焉。大軍之後，必有凶年。善有果而已，不敢以取強。果而勿矜，果而勿伐，果而勿驕。果而不得已，果而勿強。物壯則老，是謂不道，不道早已。</zh>
<ja>道を以て人主を佐くる者は、兵を以て天下に強ひず。其の事還るを好む。師の処る所には荊棘生ず。大軍の後には必ず凶年有り。善者は果なるのみ。敢て以て強ひるを取らず。果にして矜る勿かれ、果にして驕る勿かれ、果ちて已むを得ざれ、果にして強なる勿かれ。物は壮んなれば則ち老ゆ。是を不道と謂ふ。不道なれば早く已む。</ja>

<zh>夫佳兵者，不祥之器，物或惡之，故有道者不處。君子居則貴左，用兵則貴右。兵者不祥之器，非君子之器，不得已而用之，恬淡為上。勝而不美，而美之者，是樂殺人。夫樂殺人者，則不可以得志於天下矣。吉事尚左，凶事尚右。偏將軍居左，上將軍居右，言以喪禮處之。殺人之衆，以哀悲泣之，戰勝以喪禮處之。</zh>
<ja>夫れ佳兵は不祥の器にして、物或に之を悪む。故に有道者は処らず。君子居れば則ち左を貴び、兵を用ふれば則ち右を貴ぶ。兵は不祥の器にして、君子の器に非ず。已むを得ずして之を用ふるも、恬淡を上と為す。勝ちて美とせず。而るに之を美とする者は、是れ人を殺すを楽しむなり。夫れ人を殺すを楽しむ者は、則ち以て志を天下に得べからず。吉事は左を貴び、凶事は右を貴ぶ。偏将軍は左に居り、上将軍は右に居る。喪礼を以て之に処るを言ふ。人を殺すことの衆きときは、悲哀を以て之に泣き、戦ひ勝てば、喪礼を以て之に処る。</ja>

<zh>道常無名。樸雖小，天下莫能臣也。侯王若能守之，萬物將自賓。天地相合，以降甘露，民莫之令而自均。始制有名，名亦既有，夫亦將知止，知止所以不殆。譬道之在天下，猶川谷之與江海。</zh>
<ja>道は常に無名なり。樸は小なりと雖も天下に敢て臣とせず。侯王若し能く之を守らば、万物将に自ら賓せんとす。天地相合して、以て甘露を降し、民は之に令する莫くして自ら均し。始めて制して名有り。名も亦既に有れば、夫れ亦将に止まるを知らんとす。止まるを知るは殆ふからざる所以なり。道の天下に在るを譬ふれば、猶ほ川谷の江海に与するがごとし。</ja>

<zh>知人者智，自知者明。勝人者有力，自勝者強。知足者富。強行者有志。不失其所者久。死而不亡者壽。</zh>
<ja>人を知る者は智なり、自ら知る者は明なり。人に勝つ者は力有り、自ら勝つ者は強し。足るを知る者は富む、強めて行ふ者は志有り。其の所を失はざる者は久しく、死して亡びざる者は寿し。</ja>

<zh>大道汎兮，其可左右。萬物恃之而生而不辭，功成不名有。衣養萬物而不為主，常無欲，可名於小；萬物歸焉，而不為主，可名為大。以其終不自為大，故能成其大。</zh>
<ja>大道氾として、其れ左右すべし。万物之を恃みて生ずるも辞せず。功成るも名を有せず。万物を愛養するも主と為らず。常に無欲なれば、小と名づくべし。万物之に帰するも主と為らず。名づけて大と為すべし。是を以て聖人終に自ら大とせず。故に能く其の大を成す。</ja>

<zh>執大象，天下往。往而不害，安平大。樂與餌，過客止。道之出口，淡乎其無味，視之不足見，聽之不足聞，用之不足既。</zh>
<ja>大象を執りて天下に往けば、往きて害せられず。、安平太なり。楽と餌とは過客止まる。道の口より出づるとき、淡乎として其れ味はひ無し。之を視れども見るに足らず、之を聴けども聞くに足らざるも、之を用ふれば既くすべからず。</ja>

<zh>將欲歙之，必固張之；將欲弱之，必固強之；將欲廢之，必固興之；將欲奪之，必固與之。是謂微明。柔弱勝剛強。魚不可脫於淵，國之利器不可以示人。</zh>
<ja>之を歙めんと将欲すれば、必ず固らく之を張る。之を弱めんと将欲すれば、必ず固らく之を強くす。之を廃せんと将欲すれば、必ず固らく之を興す。之を奪はんと将欲すれば、必ず固らく之に与ふ。是を微明と謂ふ。柔弱は剛強に勝つ。魚は淵より脱すべからず。国の利器は以て人に示すべからず。</ja>

<zh>道常無為而無不為。侯王若能守之，萬物將自化。化而欲作，吾將鎮之以無名之樸。無名之樸，夫亦將無欲。不欲以靜，天下將自定。</zh>
<ja>道は常に無為なれども、而も為さざる無し。侯王若し之を能く守らば、万物将に自ら化せんとす。化して作らんと欲すれば、吾将に之を鎮むるに無名の樸を以てせんとす。無名の樸は亦将に欲せざらんとす。欲せず以て静かなれば、天下将に自ら定まらんとす。</ja>

<zh>上德不德，是以有德；下德不失德，是以無德。上德無為而無以為；下德為之而有以為。上仁為之而無以為；上義為之而有以為。上禮為之而莫之應，則攘臂而扔之。故失道而後德，失德而後仁，失仁而後義，失義而後禮。夫禮者，忠信之薄，而亂之首。前識者，道之華，而愚之始。是以大丈夫處其厚，不居其薄；處其實，不居其華。故去彼取此。</zh>
<ja>上徳は徳とせず、是を以て徳有り。下徳は徳を失はず、是を以て徳無し。上徳は無為にして、以て為す無し。下徳は之を為して、以て為せりとする有り。上仁は之を為して、以て為す無し。上義は之を為して、以て為す有り。上礼は之を為して、之に応ずる莫ければ、則ち臂を攘ひて之に仍らしむ。故に道を失ひて後に徳あり、徳を失ひて後に仁あり、仁を失ひて後に義あり、義を失ひて後に礼あり。夫れ礼は忠信の薄きにして乱の首なり。前識者は道の華にして愚の始めなり。是を以て大丈夫は其の厚きに処りて其の薄きに居らず。其の実に処りて其の華に居らず。故に彼を去りて此を取る。</ja>

<zh>昔之得一者：天得一以清；地得一以寧；神得一以靈；谷得一以盈；萬物得一以生；侯王得一以為天下貞。其致之，天無以清，將恐裂；地無以寧，將恐發；神無以靈，將恐歇；谷無以盈，將恐竭；萬物無以生，將恐滅；侯王無以貴高將恐蹶。故貴以賤為本，高以下為基。是以侯王自稱孤、寡、不穀。此非以賤為本耶？非乎？故致數譽無譽。不欲琭琭如玉，珞珞如石。</zh>
<ja>昔の一を得る者あり。天は一を得て以て清く、地は一を得て以て寧く、神は一を得て以て霊に、谷は一を得て以て盈ち、万物は一を得て以て生じ、侯王は一を得て以て天下の正と為る。其れ之を致せしは一なり。天以て清きこと無くんば、将に恐らくは裂けんとす。地以て寧きこと無くんば将に恐らくは発れんとす。神以て霊なること無くんば将に恐らくは歇まんとす。谷以て盈つる無くんば将に恐らくは竭きんとす。万物以て生ずる無くんば将に恐らくは滅びんとす。侯王以て貴高なること無くんば将た恐らくは蹶れんとす。故に貴は賤を以て本と為し、高きは下きを以て基と為す。是を以て侯王自ら孤、寡、不穀と謂ふ。此れ賤を以て本と為すに非ずや、非ざるか。故に数誉を致せば、誉無し。琭琭として玉のごとくならんと欲せざれ、落落として石のごとくあれ。</ja>

<zh>反者道之動；弱者道之用。天下萬物生於有，有生於無。</zh>
<ja>反る者は道の動、弱き者は道の用なり。天下の万物は有より生じ、有は無より生ず。</ja>

<zh>上士聞道，勤而行之；中士聞道，若存若亡；下士聞道，大笑之。不笑不足以為道。故建言有之：明道若昧；進道若退；夷道若纇；上德若谷；太白若辱；廣德若不足；建德若偷；質真若渝；大方無隅；大器晚成；大音希聲；大象無形；道隱無名。夫唯道，善貸且成。</zh>
<ja>上士は道を聞けば勤めて之を行ふ。中士は道を聞けば存するがごとく亡きがごとし。下士は道を聞けば大いに之を笑ふ。笑はざれば以て道と為すに足らず。故に建言之有り。道に明かなるものは昧きがごとく、道を進むものは退くがごとく、夷道は類なるがごとし。上徳は俗なるがごとく、大白は辱なるがごとく、広徳は足らざるがごとく、建徳は偸なるがごとく、質真は渝なるがごとし。大方には隅無し。大器は晩成し、大音は声希に、大象は形無し。道隠れて名無し。夫れ唯だ道のみ善く貸し且つ成す。</ja>

<zh>道生一，一生二，二生三，三生萬物。萬物負陰而抱陽，沖氣以為和。人之所惡，唯孤、寡、不穀，而王公以為稱。故物或損之而益，或益之而損。人之所教，我亦教之。強梁者不得其死，吾將以為教父。</zh>
<ja>道は一を生じ、一は二を生じ、二は三を生じ、三は万物を生ず。万物は陰を負ひて陽を抱き、沖気以て和を為す。人の悪む所は唯だ孤、寡、不穀のみ。而るに王公は以て称と為す。故に物は或に之を損じて益し、或に之を益して損ず。人の教ふる所は、我も亦之を教へん。強梁なる者は其の死を得ず。吾将に以て教父と為さんとす。</ja>

<zh>天下之至柔，馳騁天下之至堅。無有入無間，吾是以知無為之有益。不言之教，無為之益，天下希及之。</zh>
<ja>天下の至柔は天下の至堅を馳騁す。有る無きは間無きに入る。吾是を以て無為の益有るを知る。不言の教、無為の益は、天下之に及ぶこと希なり。</ja>

<zh>名與身孰親？身與貨孰多？得與亡孰病？是故甚愛必大費；多藏必厚亡。知足不辱，知止不殆，可以長久。</zh>
<ja>名と身と孰れか親しき。身と貨と孰れか多なる。得ると亡ふと孰れか病なる。甚だ愛めば必ず大いに費し、多く蔵すれば必ず厚く亡ふ。足るを知れば辱しめられず、止まるを知れば殆ふからず。以て長久なるべし。</ja>

<zh>大成若缺，其用不弊。大盈若沖，其用不窮。大直若屈，大巧若拙，大辯若訥。躁勝寒靜勝熱。清靜為天下正。</zh>
<ja>大成は欠くるがごとく、其の用は弊かず。大盈は沖しきがごとく、其の用は窮まらず。大直は屈するがごとく、大巧は拙がごとく、大弁は訥なるがごとし。躁は寒に勝ち、静は熱に勝つ。清静もて天下の正を為せ。</ja>

<zh>天下有道，卻走馬以糞。天下無道，戎馬生於郊。禍莫大於不知足；咎莫大於欲得。故知足之足，常足矣。</zh>
<ja>天下に道有れば、走馬を却けて以て糞ふ。天下に道無ければ、戎馬郊に生ず。罪は欲すべきより大なるは莫く、禍は足を知らざるより大なるは莫く、咎は得んと欲するより大なるは莫し。故に足るを知つて之足れば常に足る。</ja>

<zh>不出戶知天下；不闚牖見天道。其出彌遠，其知彌少。是以聖人不行而知，不見而名，不為而成。</zh>
<ja>戸を出でずして天下を知り、牖を闚はずして天道を見る。其の出づること彌々遠ければ、其の知ること彌々少し。是を以て聖人は行かずして知り、見ずして名かに、為さずして成る。</ja>

<zh>為學日益，為道日損。損之又損，以至於無為。無為而無不為。取天下常以無事，及其有事，不足以取天下。</zh>
<ja>学を為せば日に益し、道を為せば日に損ず。之を損じて又損じ、以て無為に至る。無為にして為さざる無し。天下を取るは常に無事を以てす。其の事有るに及んでは、以て天下を取るに足らず。</ja>

<zh>聖人無常心，以百姓心為心。善者，吾善之；不善者，吾亦善之；德善。信者，吾信之；不信者，吾亦信之；德信。聖人在天下，歙歙為天下渾其心，百姓皆注其耳目，聖人皆孩之。</zh>
<ja>聖人には常の心無し。百姓の心を以て心と為す。善なる者は吾之を善とし、不善なる者も吾亦之を善とせん、徳善なればなり。信なる者は吾之を信じ、不信なる者も吾亦之を信とせん、徳信なればなり。聖人の天下に在るや、怵怵として天下の為に其の心を渾す。百姓は皆其の耳目を注ぐも、聖人は皆之を孩にす。</ja>

<zh>出生入死。生之徒，十有三；死之徒，十有三；人之生，動之死地，十有三。夫何故？以其生，生之厚。蓋聞善攝生者，陸行不遇兕虎，入軍不被甲兵；兕無所投其角，虎無所措其爪，兵無所容其刃。夫何故？以其無死地。</zh>
<ja>出で生まれて死に入る。生の徒十に三有り、死の徒十に三有り。人の生動いて死地に之くもの十に三有り。夫れ何故ぞ。其の生を生とするの厚きを以てなり。蓋し聞く、善く生を摂する者は陸行して兕虎に遇はず、軍に入りて甲兵を被らず。兕は其の角を投ずる無く、虎は爪を措く所無く、兵も其の刃を容るる所無しと。夫れ何故ぞや、其の死地無きを以てなり。</ja>

<zh>道生之，德畜之，物形之，勢成之。是以萬物莫不尊道而貴德。道之尊，德之貴，夫莫之命常自然。故道生之，德畜之；長之育之；亭之毒之；養之覆之。生而不有，為而不恃，長而不宰，是謂玄德。</zh>
<ja>道之を生じ、徳之を畜ひ、物之を形づくり、勢之を成す。是を以て万物、道を尊び徳を貴ばざるは莫し。道の尊きと徳の貴きは、夫れ之を命ずる莫くして、常に自然なればなり。故に道之を生じ、徳之を畜ひ、之を長じ之を育て、之を成し之を孰し、之を養ひ之を覆ふ。生じて有せず、為して恃まず、長じて宰たらず。是を玄徳と謂ふ。</ja>

<zh>天下有始，以為天下母。既得其母，以知其子，既知其子，復守其母，沒身不殆。塞其兌，閉其門，終身不勤。開其兌，濟其事，終身不救。見小曰明，守柔曰強。用其光，復歸其明，無遺身殃；是為習常。</zh>
<ja>天下に始め有り。以て天下の母と為す。既に其の母を知り、復た其の子たるを知る。既に其の子たるを知り、復た其の母を守れば、身を没するまで殆ふからず。其の兌を塞ぎて其の門を閉ざせば、終身勤れず。其の兌を開き、其の事を済せば、終身救はれず。小を見るを明と曰ひ、柔を守るを強と曰ふ。其の光を用ひて、其の明に復帰すれば、身に殃を遺す無し。是を習常と謂ふ。</ja>

<zh>使我介然有知，行於大道，唯施是畏。大道甚夷，而民好徑。朝甚除，田甚蕪，倉甚虛；服文綵，帶利劍，厭飲食，財貨有餘；是謂盜夸。非道也哉！</zh>
<ja>我をして介然として知有らしめば、大道を行くに、唯だ施を是れ畏る。大道は甚だ夷らかなるも、民は径を好む。朝は甚だ除なれども、田は甚だ蕪れ、倉は甚だ虚し。文綵を服し、利剣を帯び、飲食に厭き、財貨余り有り。是を盗夸と謂ふ。非道なるかな。</ja>

<zh>善建不拔，善抱者不脫，子孫以祭祀不輟。修之於身，其德乃真；修之於家，其德乃餘；修之於鄉，其德乃長；修之於國，其德乃豐；修之於天下，其德乃普。故以身觀身，以家觀家，以鄉觀鄉，以國觀國，以天下觀天下。吾何以知天下然哉？以此。</zh>
<ja>善く建つる者は抜けず、善く抱く者は脱せず。子孫祭祀して輟まず。之を身に修むれば、其の徳は乃ち真なり。之を家に修むれば其の徳は乃ち余りあり。之を郷に修むれば、其の徳は乃ち長し。之を国に修むれば、其の徳は乃ち豊かなり。之を天下に修むれば、其の徳は乃ち普し。故に身を以て身に観、家を以て家に観、郷を以て郷に観、国を以て国に観、天下を以て天下に観る。吾何を以て天下の然るを知るや。此を以てなり。</ja>

<zh>含德之厚，比於赤子。蜂蠆虺蛇不螫，猛獸不據，攫鳥不搏。骨弱筋柔而握固。未知牝牡之合而全作，精之至也。終日號而不嗄，和之至也。知和曰常，知常曰明，益生曰祥。心使氣曰強。物壯則老，謂之不道，不道早已。</zh>
<ja>徳を含むことの厚きは、赤子に比す。毒虫も螫さず、猛獣も拠らず、攫鳥も搏たず。骨弱く筋柔かにして握ること固し。未だ牝牡の合を知らずして、而も全の作るは精の至ればなり。終日号して唖せざるは、和の至ればなり。和を知るを常と曰ひ、常を知るを明と曰ふ。生を益すを祥と曰ひ、心気を使ふを強と曰ふ。物壮んなれば則ち老ゆ、之を不道と謂ふ。不道は早く已む。</ja>

<zh>知者不言，言者不知。塞其兑，閉其門，挫其銳，解其分，和其光，同其塵，是謂玄同。故不可得而親，不可得而踈；不可得而利，不可得而害；不可得而貴，不可得而賤。故為天下貴。</zh>
<ja>知る者は言はず、言ふ者は知らず。其の兌を塞ぎ、其の門を閉ぢ、其の鋭を挫き、其の紛を解き、其の光を和げ、其の塵に同ず。是を玄同と謂ふ。故に得て親しむべからず、亦得て疏んずべからず。得て利すべからず、亦得て害すべからず。得て貴ぶべからず、亦得て賤しむべからず。故に天下の貴と為る。</ja>

<zh>以正治國，以奇用兵，以無事取天下。吾何以知其然哉？以此：天下多忌諱，而民彌貧；民多利器，國家滋昏；人多伎巧，奇物滋起；法令滋彰，盜賊多有。故聖人云：我無為，而民自化；我好靜，而民自正；我無事，而民自富；我無欲，而民自樸。</zh>
<ja>正を以て国を冶め、奇を以て兵を用ひ、無事を以て天下を取る。吾れ何を以て其の然るを知るや。此を以てなり。天下に忌諱多くして、民彌々貧し。民に利器多くして、国家滋々昏し。人に伎巧多くして、奇物滋々起こる。法物滋々彰かにして、盗賊多く有り。故に聖人の云はく、我無為にして民自ら化し、我静を好みて民自ら正しく、我無事にして民自ら富み、我無欲にして民自ら樸なりと。</ja>

<zh>其政悶悶，其民淳淳；其政察察，其民缺缺。禍兮福之所倚，福兮禍之所伏。孰知其極？其無正。正復為奇，善復為妖。人之迷，其日固久。是以聖人方而不割，廉而不劌，直而不肆，光而不燿。</zh>
<ja>其の政悶悶たれば、其の民醇醇たり。其の政察察たれば、其の民欠欠たり。禍は福の倚る所、福は禍の伏す所なり。孰か其の極を知らんや。其れ正無きか。正は復た奇と為り、善は復た妖と為る。人の迷へる、其の日固より久し。是を以て聖人は、方して割かず、廉して害せず、直にして肆びず、光ありて曜かず。</ja>

<zh>治人事天莫若嗇。夫唯嗇，是謂早服；早服謂之重積德；重積德則無不克；無不克則莫知其極；莫知其極，可以有國；有國之母，可以長久；是謂深根固柢，長生久視之道。</zh>
<ja>人を治めて天に事ふるは嗇に若くは莫し。夫れ唯だ嗇なる、是を以て早く復す。早く復するは、之を重ねて徳を積むと謂ふ。重ねて徳を積めば、則ち剋たざる無し。剋たざる無ければ、則ち其の極を知る莫し。其の極を知る莫ければ、以て国を有つべし。国を有つの母は、以て長久なるべし。是を根を深くし柢を固くし長生久視するの道と謂ふ。</ja>

<zh>治大國若烹小鮮。以道蒞天下，其鬼不神；非其鬼不神，其神不傷人；非其神不傷人，聖人亦不傷人。夫兩不相傷，故德交歸焉。</zh>
<ja>大国を治むるは小鮮を烹るがごとし。道を以て天下に莅めば、其の鬼も神ならず。其の鬼の神ならざるに非ず。其の神も人を傷はざるなり。其の神の人を傷はざるのみに非ず、聖人も亦人を傷はず。夫れ両ながら相傷はず。故に徳は交々焉に帰す。</ja>

<zh>大國者下流，天下之交，天下之牝。牝常以靜勝牡，以靜為下。故大國以下小國，則取小國；小國以下大國，則取大國。故或下以取，或下而取。大國不過欲兼畜人，小國不過欲入事人。夫兩者各得其所欲，大者宜為下。</zh>
<ja>大国は下流にして天下の交なり、天下の牝なり。牝は常に静を以て牡に勝つ。静を以て下るを為せばなり。故に大国以て小国に下れば、則ち小国を取り、小国以て大国に下れば、則ち大国に取らる。故に或いは下りて以て取り、或いは下りて取らる。大国は人を兼ね畜はんと欲するに過ぎず、小国は入りて人に事へんと欲するに過ぎず。夫れ両者各々其の欲する所を得。大なる者は宜しく下ることを為すべし。</ja>

<zh>道者萬物之奧。善人之寶，不善人之所保。美言可以市，尊行可以加人。人之不善，何棄之有？故立天子，置三公，雖有拱璧以先駟馬，不如坐進此道。古之所以貴此道者何？不曰：以求得，有罪以免耶？故為天下貴。</zh>
<ja>道は万物の奥なり、善人の宝、不善人の保つ所なり。美言は以て市るべく、尊行は以て人に加ふべし。人の不善なるも、何の棄つることか之有らん。故に天子を立て、三公を置くに、拱璧以て駟馬に先だたしむる有りと雖も、坐して此の道を進むるに如かず。古の此の道を貴ぶ所以の者は何ぞや。以て求むれば得、罪有るも以て免ると曰はずや。故に天下の貴と為る。</ja>

<zh>為無為，事無事，味無味。大小多少，報怨以德。圖難於其易，為大於其細；天下難事，必作於易，天下大事，必作於細。是以聖人終不為大，故能成其大。夫輕諾必寡信，多易必多難。是以聖人猶難之，故終無難矣。</zh>
<ja>無為を為し、無事を事とし、無味を味はふ。小を大とし少を多とし、怨みに報ゆるに徳を以てす。難きを其の易きに図り、大を其の細に為む。天下の難事は必ず易きより作り、天下の大事は必ず細より作る。是を以て聖人は、終に大を為さず。故に能く其の大を成す。夫れ軽諾は必ず信寡なし。多易は必ず難多し。是を以て聖人すら猶ほ之を難しとす。故に終に難きこと無し。</ja>

<zh>其安易持，其未兆易謀。其脆易泮，其微易散。為之於未有，治之於未亂。合抱之木，生於毫末；九層之臺，起於累土；千里之行，始於足下。為者敗之，執者失之。是以聖人無為故無敗；無執故無失。民之從事，常於幾成而敗之。慎終如始，則無敗事，是以聖人欲不欲，不貴難得之貨；學不學，復衆人之所過，以輔萬物之自然，而不敢為。</zh>
<ja>其の安きは持し易く、其の未だ兆さざるは謀り易し。其の脆きは破り易く、其の微なるは散じ易し。之を未だ有らざるに為め、之を未だ乱れざるに治む。合抱の木も毫末より生じ、九層の台も累土より起り、千里の行も足下より始まる。為す者は之を敗り、執る者は之を失ふ。聖人は無為なり、故に敗るること無し。執ること無し、故に失ふこと無し。民の事に従ふや、常に幾んど成るに於いて之を敗る。終りを慎しむこと始めのごとくなれば、則ち事を敗る無し。是を以て聖人は欲せざるを欲し、得難きの貨を貴ばず、学ばざるを学びて、衆人の過ぎし所に復る。以て万物の自然を輔けて敢へて為さず。</ja>

<zh>古之善為道者，非以明民，將以愚之。民之難治，以其智多。故以智治國，國之賊；不以智治國，國之福。知此兩者亦𥡴式。常知𥡴式，是謂玄德。玄德深矣，遠矣，與物反矣，然後乃至大順。</zh>
<ja>古の善く道を為むる者は、以て民を明にするに非ず。将に以て之を愚にせんとす。民の治め難きは、其の智の多きを以てなり。智を以て国を治むるは国の賊なり、智を以て国を治めざるは国の福なり。この両者を知るも亦稽式なり。常に稽式を知る、是を玄徳と謂ふ。玄徳は深く遠し。物と反す。乃ち大順に至る。</ja>

<zh>江海所以能為百谷王者，以其善下之，故能為百谷王。是以聖人欲上民，必以言下之；欲先民，必以身後之。是以聖人處上而民不重，處前而民不害。是以天下樂推而不厭。以其不爭，故天下莫能與之爭。</zh>
<ja>江海の能く百谷の王たる所以の者は、其の善く之に下るを以てなり。故に能く百谷の王たり。是を以て民に上たらんと欲すれば、必ず言を以て之に下り、民に先んぜんと欲すれば、必ず身を以て之に後る。是を以て聖人上に処るも民は重しとせず、前に処るも民害とせず。是を以て天下楽しみを推して厭はず。其の争はざるを以ての故に天下能く之と争ふ莫し。</ja>

<zh>天下皆謂我道大，似不肖。夫唯大，故似不肖。若肖久矣。其細也夫！我有三寶，持而保之。一曰慈，二曰儉，三曰不敢為天下先。慈故能勇；儉故能廣；不敢為天下先，故能成器長。今舍慈且勇；舍儉且廣；舍後且先；死矣！夫慈以戰則勝，以守則固。天將救之，以慈衛之。</zh>
<ja>天下皆我を大にして不肖に似たりと謂ふ。夫れ唯だ大なるが故に不肖に似たり。若し肖なば、久しいかな其の細なるや。我に三宝有り、持して之を保つ。一に曰く慈、二に曰く倹、三に曰く敢へて天下の先たらずと。慈なるが故に能く勇あり、倹なるが故に能く広なり、敢へて天下の先たらざるが故に能く器長を成す。今慈を舎てて且に勇あらんとし、倹を舎てて且に広くあらんとし、後るるを舎てて且に先んぜんとすれば、死せん。夫れ慈は以て戦へば則ち勝ち、以て守れば則ち固し。天将に之を救はんとするは、慈を以て之を衛ればなり。</ja>

<zh>善為士者，不武；善戰者，不怒；善勝敵者，不與；善用人者，為之下。是謂不爭之德，是謂用人之力，是謂配天古之極。</zh>
<ja>善く士たる者は武ならず。善く戦ふ者は怒らず。善く戦に勝つ者は争はず。善く人を用ふる者は之が下ることを為す。是を不争の徳と謂ひ、是を人を用ふるの力と謂ひ、是を天に配すと謂ふ。古の極なり。</ja>

<zh>用兵有言：吾不敢為主，而為客；不敢進寸，而退尺。是謂行無行；攘無臂；扔無敵；執無兵。禍莫大於輕敵，輕敵幾喪吾寶。故抗兵相加，哀者勝矣。</zh>
<ja>兵を用ふるに言有り。吾敢て主と為らずして客と為り、敢て寸を進まずして尺を退く。是を行くところ無く、攘ふに臂無く、仍くに敵無く、執るに兵無しと謂ふ。禍は敵を軽んずるより大なるは莫し。敵を軽んずれば幾んど吾が宝を喪はん。故に兵を抗げて相加ふるときは、襄る者勝つ。</ja>

<zh>吾言甚易知，甚易行。天下莫能知，莫能行。言有宗，事有君。夫唯無知，是以不我知。知我者希，則我者貴。是以聖人被褐懷玉。</zh>
<ja>吾が言は甚だ知り易く、甚だ行ひ易きも、天下能く知る莫く、能く行ふ莫し。言に宗有り、事に君有り。夫れ唯だ知る無し。是を以て我を知らず。我を知る者希なるは、則ち我は貴し。是を以て聖人は褐を被て玉を懐く。</ja>

<zh>知不知上；不知知病。夫唯病病，是以不病。聖人不病，以其病病，是以不病。</zh>
<ja>知りて知らずとするは上なり。知らずして知るとするは病なり。夫れ唯だ病を病とす。是を以て病せず。聖人の病せず。其の病を病とするを以てなり。是を以て病せず。</ja>

<zh>民不畏威，則大威至。無狎其所居，無厭其所生。夫唯不厭，是以不厭。是以聖人自知不自見；自愛不自貴。故去彼取此。</zh>
<ja>民威を畏れざれば、則ち大威至らん。其の居る所を狭しとする無く、其の生くる所を厭する無し。夫れ唯だ厭はず、是を以て厭はれず。是を以て聖人は自ら知りて自ら見はさず、自ら愛して自ら貴しとせず。故に彼を去りて此を取る。</ja>

<zh>勇於敢則殺，勇於不敢則活。此兩者，或利或害。天之所惡，孰知其故？是以聖人猶難之。天之道，不爭而善勝，不言而善應，不召而自來，繟然而善謀。天網恢恢，踈而不失。</zh>
<ja>敢に勇なれば則ち殺、不敢に勇なれば則ち活。此の両者は、或いは利あり或いは害あり。天の悪む所、孰か其の故を知らん。是を以て聖人も猶ほ之を難しとす。天の道は争はずして善く勝ち、言はずして善く応じ、召さずして自ら来たり、繟然として善く謀る。天網恢恢、疏にして失はず。</ja>

<zh>民不畏死，奈何以死懼之？若使民常畏死，而為奇者，吾得執而殺之，孰敢？常有司殺者殺。夫司殺者，是大匠斲；夫代大匠斲者，希有不傷其手矣。</zh>
<ja>民死を畏れずんば、奈何ぞ死を以て之を懼れしめん。若し民をして常に死を畏れしめ、而も奇を為す者は、吾執へて之を殺すを得とも、孰か敢てせんや。常に司殺者有り。夫れ司殺者に代はるは、是れ大匠に代りて斲ると謂ふ。夫れ大匠に代りて斲る者は、其の手を傷つけざる有ること希なり。</ja>

<zh>民之飢，以其上食稅之多，是以飢。民之難治，以其上之有為，是以難治。民之輕死，以其求生之厚，是以輕死。夫唯無以生為者，是賢於貴生。</zh>
<ja>民の飢うるは、其の上の税を食むの多きを以てなり。是を以て飢う。民の治め難きは、其の上の為す有るを以てなり。是を以て治め難し。民の死を軽んずるは、其の上の生を生とするの厚きを以てなり。是を以て死を軽んず。夫れ唯だ生を以て貴しと為すこと無き者は、是れ生を貴ぶより賢れり。</ja>

<zh>人之生也柔弱，其死也堅強。萬物草木之生也柔脆，其死也枯槁。故堅強者死之徒，柔弱者生之徒。是以兵強則不勝，木強則共。強大處下，柔弱處上。</zh>
<ja>人の生まるるや柔弱なり、其の死するや堅強なり。万物草木の生まるるや柔脆なり、其の死するや枯槁なり。故に堅強なる者は死の徒にして、柔弱なる者は生の徒なり。是を以て兵強ければ則ち滅び、木強ければ則ち折る。強大なるは下に処り、柔弱なるは上に処り。</ja>

<zh>天之道，其猶張弓與？高者抑之，下者舉之；有餘者損之，不足者補之。天之道，損有餘而補不足。人之道，則不然，損不足以奉有餘。孰能有餘以奉天下，唯有道者。是以聖人為而不恃，功成而不處，其不欲見賢。</zh>
<ja>天の道は、其れ猶ほ弓を張るがごときか。高き者は之を抑ヘ、下き者は之を挙げ、余り有る者は之を損じ、足らざる者は之に与ふ。天の道は、余り有るを損じて足らざるを補ふ。人の道は則ち然らず。足らざるを損じて以て余り有るに奉ず。孰れか能く余り有りて以て天下に奉ぜん。唯だ道有者のみなり。是を以て聖人は為して恃まず、功成りて処らず。其れ賢を見すを欲せざるなり。</ja>

<zh>天下莫柔弱於水，而攻堅強者莫之能勝，其無以易之。弱之勝強，柔之勝剛，天下莫不知，莫能行。是以聖人云：受國之垢，是謂社稷主；受國不祥，是謂天下王。正言若反。</zh>
<ja>天下の柔弱なる、水に過ぐるは莫し。而も堅強を攻むる者、能く勝るあるを知る莫し。其れ以て之に易はるもの無し。弱の強に勝ち、柔の剛に勝つは、天下知らざるもの莫きも、能く行ふは莫し。是を以て聖人云ふ、国の垢を受くる、是を社稷の主と謂ひ、国の不祥を受く、是を天下の王と謂ふと。正言は反するがごとし。</ja>

<zh>和大怨，必有餘怨；安可以為善？是以聖人執左契，而不責於人。有德司契，無德司徹。天道無親，常與善人。</zh>
<ja>大怨を和すれば、必ず余怨有り。安んぞ以て善と為すべけんや。是を以て聖人は左契を執るも、而も人を責めず。徳有るは契を司り、徳無きは徹を司る。天道は親無し、常に善人に与す。</ja>

<zh>小國寡民。使有什伯之器而不用；使民重死而不遠徙。雖有舟輿，無所乘之，雖有甲兵，無所陳之。使民復結繩而用之，甘其食，美其服，安其居，樂其俗。鄰國相望，雞犬之聲相聞，民至老死，不相往來。</zh>
<ja>小国寡民。什伯の器有るも用ひざらしめ、民をして死を重んじて遠く徙らざらしむ。舟輿有りと雖も、之に乗る所無く、甲兵有りと雖も、之を陳ぬる所無し。人をして復た結縄して之を用ひ、其の食を甘しとし、其の服を美とし、其の居に安んじ、其の俗を楽しましめば、鄰国相望み、鶏狗の声相聞ゆるも、民は老死に至るまで、相往来せず。</ja>

<zh>信言不美，美言不信。善者不辯，辯者不善。知者不博，博者不知。聖人不積，既以為人己愈有，既以與人己愈多。天之道，利而不害；聖人之道，為而不爭。</zh>
<ja>信言は美ならず、美言は信ならず。善なる者は弁ぜず、弁ずる者は善からず。知者は博からず、博者は知らず。聖人は積まず。既く以て人の為にして、己は愈々有り、既く以て人に与へて、己は愈々多し。天の道は利して害せず、聖人の道は為して争はず。</ja>
