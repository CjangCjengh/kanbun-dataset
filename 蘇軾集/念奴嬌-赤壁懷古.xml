<zh>大江東去，浪淘盡，千古風流人物。</zh>
<ja>大江は東に去り、浪は淘ひ盡くす、千古の風流人物。</ja>

<zh>故壘西邊，人道是，三國周郎赤壁。</zh>
<ja>故壘の西邊、人は道ふ是れ、三國周郞の赤壁なりと。</ja>

<zh>亂石穿空，驚濤拍岸，卷起千堆雪。</zh>
<ja>乱石は空を穿ち、驚濤は岸を拍ち、巻き起こす千堆の雪。</ja>

<zh>江山如畫，一時多少豪傑。</zh>
<ja>江山は畫の如く、一時多少の豪傑ぞ。</ja>

<zh>遙想公瑾當年，小喬初嫁了，雄姿英發。</zh>
<ja>遙かに想ふ公瑾は当年、小喬の初めて嫁し了へ、雄姿英發なりし。</ja>

<zh>羽扇綸巾，談笑間，檣櫓灰飛煙滅。</zh>
<ja>羽扇綸巾、談笑の間に、檣櫓は灰飛し煙滅す。</ja>

<zh>故國神遊，多情應笑我，早生華髮。</zh>
<ja>故國に神遊し、多情は應に我を笑ふべし，早に華髪を生ぜしを。</ja>

<zh>人間如夢，一樽還酹江月。</zh>
<ja>人間は夢の如し、一樽還た江月に酹せん。</ja>