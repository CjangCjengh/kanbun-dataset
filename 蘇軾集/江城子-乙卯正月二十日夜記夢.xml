<zh>十年生死兩茫茫，不思量，自難忘。</zh>
<ja>十年生死兩つながら茫茫たり、思量せざるも、自ら忘れ難し。</ja>

<zh>千里孤墳，無處話淒涼。</zh>
<ja>千里の孤墳、淒涼たるを話す處無し。</ja>

<zh>縱使相逢應不識，塵滿面，鬢如霜。</zh>
<ja>縱使ひ相ひ逢ふも、應に識るべからず。塵面に滿ち、鬢霜の如し。</ja>

<zh>夜來幽夢忽還鄉，小軒窗，正梳妝，</zh>
<ja>夜來の幽夢忽ち郷に還る。小軒の窗、正に梳り妝ふ。</ja>

<zh>相顧無言，惟有淚千行。</zh>
<ja>相ひ顧みて言は無く、惟だ有るは涙千行。</ja>

<zh>料得年年腸斷處，明月夜，短松岡。</zh>
<ja>料り得たり年年腸を断つ處。明月の夜、短松の岡。</ja>