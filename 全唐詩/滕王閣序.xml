<zh>豫章故郡，洪都新府。</zh>
<ja>豫章は故郡、洪都は新府なり。</ja>

<zh>星分翼軫，地接衡廬。</zh>
<ja>星は翼軫に分け、地は衡廬に接す。</ja>

<zh>襟三江而帶五湖，控蠻荊而引甌越。</zh>
<ja>三江を襟き、而も五湖を帶び、蠻荊を控へ、而も甌越を引く。</ja>

<zh>物華天寶，龍光射牛斗之墟。</zh>
<ja>物華天寶、龍光は牛斗の墟を射す。</ja>

<zh>人傑地靈，徐孺下陳蕃之榻。</zh>
<ja>人傑地靈、徐孺の下、陳蕃の榻あり。</ja>

<zh>雄州霧列，俊采星馳。</zh>
<ja>雄州霧列、俊采の星馳す。</ja>

<zh>台隍枕夷夏之交，賓主盡東南之美。</zh>
<ja>台隍は夷夏の交はりを枕し、賓主は東南の美を盡くす。</ja>

<zh>都督閻公之雅望，棨戟遙臨。</zh>
<ja>都督閻公の雅望、棨戟は遙かに臨む。</ja>

<zh>宇文新州之懿范，襜帷暫駐。</zh>
<ja>宇文新州の懿范、襜帷は暫く駐む。</ja>

<zh>十旬休假，勝友如雲。</zh>
<ja>十旬の休假に、勝友は雲の如し。</ja>

<zh>千里逢迎，高朋滿座。</zh>
<ja>千里逢迎して、高朋は座に滿つ。</ja>

<zh>騰蛟起鳳，孟學士之詞宗。</zh>
<ja>騰蛟起鳳して、孟學士の詞宗あり。</ja>

<zh>紫電青霜，王將軍之武庫。</zh>
<ja>紫電青霜して、王將軍の武庫あり。</ja>

<zh>家君作宰，路出名區。</zh>
<ja>家君の宰を作せば、路に名區の出づ。</ja>

<zh>童子何知，躬逢勝餞。</zh>
<ja>童子何ぞ知らん、躬しく勝餞に逢ふを。</ja>

<zh>時維九月，序屬三秋。</zh>
<ja>時は維れ九月、序は三秋に屬す。</ja>

<zh>潦水盡而寒潭清，煙光凝而暮山紫。</zh>
<ja>潦水は盡き、寒潭は清く、煙光は凝り、暮山は紫なり。</ja>

<zh>儼驂騑於上路，訪風景於崇阿。</zh>
<ja>儼かに上路を驂騑し、訪かに崇阿を風景す。</ja>

<zh>臨帝子之長洲，得仙人之舊館。</zh>
<ja>帝子臨むところの長洲、天人得るところの舊館。</ja>

<zh>層臺聳翠，上出重霄。</zh>
<ja>層巒聳翠、上は重霄に出づ。</ja>

<zh>飛閣流丹，下臨無地。</zh>
<ja>飛閣流丹、下を臨むに地無し。</ja>

<zh>鶴汀鳧渚，窮島嶼之縈廻。</zh>
<ja>鶴汀鳧渚、島嶼の縈回して窮まる。</ja>

<zh>桂殿蘭宮，即岡巒之體勢。</zh>
<ja>桂殿蘭宮は、即ち岡巒の體勢なり。</ja>

<zh>披繡闥，俯雕甍。</zh>
<ja>繡闥を披き、雕甍を俯す。</ja>

<zh>山原曠其盈視，川澤盱其駭矚。</zh>
<ja>山原の曠がり、其れ盈視し、川澤の盱がり、其れ駭矚す。</ja>

<zh>閭閻撲地、鐘鳴鼎食之家。</zh>
<ja>閭閻は地に撲ち、鍾鳴鼎食の家あり。</ja>

<zh>舸艦彌津，青雀黃龍之軸。</zh>
<ja>舸艦は津に彌ち、青雀黃龍の舳あり。</ja>

<zh>雲銷雨霽，彩徹區明。</zh>
<ja>雲は銷え雨霽れ、彩は區明を徹く。</ja>

<zh>落霞與孤鶩齊飛，秋水共長天一色。</zh>
<ja>落霞と孤鶩とは齊しく飛び、秋水は長天と共に一色なり。</ja>

<zh>漁舟唱晚，響窮彭蠡之濱。</zh>
<ja>漁舟は晚に唱ひ、彭蠡の濱に響き窮まる。</ja>

<zh>雁陣驚寒，聲斷衡陽之浦。</zh>
<ja>雁陣は寒に驚き、聲を斷つ衡陽の浦。</ja>

<zh>遙襟甫暢，逸興遄飛。</zh>
<ja>遙襟し甫暢すれば、逸興は遄飛す。</ja>

<zh>爽籟發而清風生，纖歌凝而白雲遏。</zh>
<ja>爽籟の發して清風の生じ、纖歌の凝まって、白雲を遏む。</ja>

<zh>睢園綠竹，氣凌彭澤之樽。</zh>
<ja>睢園の綠竹、氣は彭澤の樽を凌ぐ。</ja>

<zh>鄴水朱華，光照臨川之筆。</zh>
<ja>鄴水の朱華、臨川の筆を光照す。</ja>

<zh>四美具，二難並。</zh>
<ja>四美の具はり、二難の并ぶ。</ja>

<zh>窮睇眄於中天，極娛游於暇日。</zh>
<ja>中天を睇眄するを窮め、暇日に娯遊するを極む。</ja>

<zh>天高地迥，覺宇宙之無窮。</zh>
<ja>天は高く地は迥く、宇宙の無窮なるを覺ゆ。</ja>

<zh>興盡悲來，識盈虛之有數。</zh>
<ja>興は盡き悲しみの來る、盈虛の有數なるを識る。</ja>

<zh>望長安於日下，目吳會於雲間。</zh>
<ja>長安を日下に望み、吳會を雲間に目にす。</ja>

<zh>地勢極而南溟深，天柱高而北辰遠。</zh>
<ja>地勢は極まりて南溟の深く、天柱は高くて北辰の遠し。</ja>

<zh>關山難越，誰悲失路之人。</zh>
<ja>關山は越え難く、誰ぞ路を失ふ人を悲しまん。</ja>

<zh>萍水相逢，盡是他鄉之客。</zh>
<ja>萍水の相逢ふは、盡く是れ他鄉の客なり。</ja>

<zh>懷帝閽而不見，奉宣室以何年？</zh>
<ja>帝閽を懷かしむも見えず、宣室に奉ずるは以て何年ぞ。</ja>

<zh>嗟乎！時運不齊，命途多舛。</zh>
<ja>嗟乎！時の運は齊しからず、命途は多舛なり。</ja>

<zh>馮唐易老，李廣難封。</zh>
<ja>馮唐は老易く、李廣は封ずること難し。</ja>

<zh>屈賈誼於長沙，非無聖主。</zh>
<ja>賈誼の長沙に屈するは、聖主の無きに非ず。</ja>

<zh>竄梁鴻於海曲，豈乏明時？</zh>
<ja>梁鴻の海曲に竄するは、豈に明時の乏しからんや。</ja>

<zh>所賴君子見機，達人知命。</zh>
<ja>君子の賴る所は機を見、達人命を知るにあり。</ja>

<zh>老當益壯，寧移白首之心。</zh>
<ja>老いて當に益壯なるべきは、寧ろ白首の心を移さんや。</ja>

<zh>窮且益堅，不墜青雲之志。</zh>
<ja>窮して且に益堅なるべきは、青雲の志を墜さざらんや。</ja>

<zh>酌貪泉而覺爽，處涸轍以猶懽。</zh>
<ja>貪泉を酌んで、爽を覺え、轍の涸する處、以て猶ほ歡となすがごとし。</ja>

<zh>北海雖賒，扶搖可接。</zh>
<ja>北海は賒しと雖も、扶搖の接すべし。</ja>

<zh>東隅已逝，桑榆非晚。</zh>
<ja>東隅の已に逝くも、桑榆は晚くに非ず。</ja>

<zh>孟嘗高潔，空餘報國之心。</zh>
<ja>孟嘗は高潔なれども、空しく餘す、報國の情。</ja>

<zh>阮籍猖狂，豈效窮途之哭？</zh>
<ja>阮籍は猖狂なれども、豈に窮途の哭を效さんや。</ja>

<zh>勃、三尺微命，一介書生。</zh>
<ja>勃は、三尺微命、一介の書生なり。</ja>

<zh>無路請纓，等終軍之弱冠。</zh>
<ja>請纓の路無く、終軍の弱冠に等し。</ja>

<zh>有懷投筆，慕宗慤之長風。</zh>
<ja>投筆の懷ひ有りて、宗愨の長風を慕ふ。</ja>

<zh>捨簪笏於百齡，奉晨昏於萬里。</zh>
<ja>簪笏を百齡に捨て、晨昏に萬里を奉る。</ja>

<zh>非謝家之寶樹，接孟氏之芳鄰。</zh>
<ja>謝家の寶樹に非ず、孟氏の芳鄰に接す。</ja>

<zh>他日趨庭，叨陪鯉對。</zh>
<ja>他日庭を趨るに、鯉に對して叨陪す。</ja>

<zh>今茲捧袂，喜托龍門。</zh>
<ja>今、袂を茲捧して、喜び、龍門に托す。</ja>

<zh>楊意不逢，撫凌雲而自惜。</zh>
<ja>楊意に逢はず、凌雲を撫でて自ら惜しむ。</ja>

<zh>鍾期既遇，奏流水以何慚？</zh>
<ja>鐘期は既に遇き、流水を奏するに何を以て慚ぢん。</ja>

<zh>嗚呼！勝地不常，盛筵難再。</zh>
<ja>嗚乎！勝地は常ならず、盛筵は再びなり難し。</ja>

<zh>蘭亭已矣，梓澤丘墟。</zh>
<ja>蘭亭は已になく、梓澤の丘は墟たり。</ja>

<zh>臨別贈言，幸承恩於偉餞。</zh>
<ja>別れに臨んで言を贈り、偉餞を承恩するを幸とす。</ja>

<zh>登高作賦，是所望於群公。</zh>
<ja>登高して賦を作すは、是れ群公の望む所なり。</ja>

<zh>敢竭鄙誠，恭疏短引。</zh>
<ja>敢へて鄙懷を竭くし、恭しく短引を疏る。</ja>

<zh>一言均賦，四韻俱成。</zh>
<ja>一言均しく賦し、四韻俱に成る。</ja>

<zh>請灑潘江，各傾陸海云爾。</zh>
<ja>潘江の灑ぐを請ひ、各、陸海に傾くを云ふのみ。</ja>