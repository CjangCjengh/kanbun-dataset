<zh>黃帝者，少典之子，姓公孫，名曰軒轅。生而神靈，弱而能言，幼而徇齊，長而敦敏，成而聰明。</zh>
<ja>黄帝は少典の子なり。姓は公孫、名は軒轅と曰ふ。生まれて神霊、弱にして能く言ひ、幼にして徇斉、長じて敦敏、成りて聡明なり。</ja>

<zh>軒轅之時，神農氏世衰。諸侯相侵伐，暴虐百姓，而神農氏弗能征。於是軒轅乃習用干戈，以征不享，諸侯咸來賓從。而蚩尤最為暴，莫能伐。炎帝欲侵陵諸侯，諸侯咸歸軒轅。軒轅乃修德振兵，治五氣，藝五種，撫萬民，度四方，教熊羆貔貅貙虎，以與炎帝戰於阪泉之野。三戰然後得其志。蚩尤作亂，不用帝命。於是黃帝乃徵師諸侯，與蚩尤戰於涿鹿之野，遂禽殺蚩尤。而諸侯咸尊軒轅為天子，代神農氏，是為黃帝。天下有不順者，黃帝從而征之，平者去之，披山通道，未嘗寧居。</zh>
<ja>軒轅の時、神農氏の世衰ふ。諸侯相侵し伐ち、百姓を暴虐す。而して神農氏征する能はず。是に於いて軒轅乃ち干戈を用ふることを習ひ、以て不享を征す。諸侯咸来りて賓従す。而して蚩尤最も暴を為すも、能く伐つもの莫し。炎帝諸侯を侵陵せんと欲す。諸侯皆軒轅に帰す。軒轅乃ち徳を修め兵を振へ、五気を治め、五種を蓺ゑ、万民を撫で、四方を度り、熊羆貔貅貙虎に教へ、以て炎帝と阪泉の野に戦ふ。三たび戦ひて、然る後其の志を得。蚩尤乱を作し、帝の命を用ひず。是に於いて黄帝乃ち師を諸侯に徴し、蚩尤と涿鹿の野に戦ひ、遂に蚩尤を禽殺す。而して諸侯咸軒轅を尊びて天子と為す。神農氏に代はる。是れを黄帝と為す。天下に順はざる者有れば、黄帝従つて之を征し、平げば之を去る。山を披きて道を通じ、未だ嘗て寧居せず。</ja>

<zh>東至于海，登丸山，及岱宗。西至于空桐，登雞頭。南至于江，登熊、湘。北逐葷粥，合符釜山，而邑于涿鹿之阿。遷徙往來無常處，以師兵為營衛。官名皆以雲命，為雲師。置左右大監，監于萬國。萬國和，而鬼神山川封禪與為多焉。獲寶鼎，迎日推筴。舉風后、力牧、常先、大鴻以治民。順天地之紀，幽明之占，死生之說，存亡之難。時播百穀草木，淳化鳥獸蟲蛾，旁羅日月星辰水波土石金玉，勞勤心力耳目，節用水火材物。有土德之瑞，故號黃帝。</zh>
<ja>東は海に至り、丸山に登り、岱宗に及ぶ。西は空桐に至り、雞頭に登る。南は江に至り、熊・湘に登る。北は葷粥を逐ひ、符を釜山に合はせて、涿鹿の阿に邑す。遷徙往来して常処無く、師兵を以て営衛と為す。官の名は皆雲を以て命じ、雲師と為す。左右大監を置き、万国を監せしむ。万国和ぎ、而して鬼神山川の封禅は与して多なりと為す。宝鼎を獲、日を迎へ筴を推す。風后、力牧、常先、大鴻を挙げ、以て民を治めしむ。天地の紀、幽明の占、死生の説、存亡の難に順ふ。時に百穀草木を播き、鳥獣虫蛾を淳化し、日月、星辰、水波、土石、金玉を旁羅し、心力耳目を労勤し、水火材物を節用す。土徳の瑞有り、故に黄帝と号す。</ja>

<zh>黃帝二十五子，其得姓者十四人。</zh>
<ja>黄帝二十五子あり、其の姓を得たる者十四人。</ja>

<zh>黃帝居于軒轅之丘，而娶于西陵之女，是為嫘祖為黃帝正妃，生二子，其後皆有天下：其一曰玄囂，是為青陽，青陽降居江水；其二曰昌意，降居若水。昌意娶蜀山氏女，曰昌仆，生高陽，高陽有聖德焉。黃帝崩，葬橋山。其孫昌意之子高陽立，是為帝顓頊也。</zh>
<ja>黄帝、軒轅の丘に居りて、西陵氏の女を娶り、これを嫘祖となす。嫘祖は黄帝の正妃たり、二子を生む、其の後皆天下を有つ。其の一を玄囂と曰ふ、之を青陽と為す、青陽は降りて江水に居る。其の二を昌意と曰ふ、降りて若水に居る。昌意、蜀山氏の女を娶る、昌僕と曰ふ、高陽を生む、高陽、聖徳有り。黄帝崩ず、橋山に葬る。其の孫、昌意の子なる高陽立つ、是れを帝顓頊と為す。</ja>

<zh>帝顓頊高陽者，黃帝之孫而昌意之子也。靜淵以有謀，疏通而知事；養材以任地，載時以象天，依鬼神以制義，治氣以教化，絜誠以祭祀。北至于幽陵，南至于交阯，西至于流沙，東至于蟠木。動靜之物，大小之神，日月所照，莫不砥屬。</zh>
<ja>帝顓頊高陽は、黄帝の孫にして昌意の子なり。静淵にして以て謀有り、疏通にして事を知り、材を養ひて以て地に任じ、時を載ひて以て天に象り、鬼神に依りて以て義を制し、気を治めて以て教化し、潔誠にして以て祭祀す。北のかた幽陵に至り、南のかた交阯に至り、西のかた流沙に至り、東のかた蟠木に至る。動静の物、大小の神、日月の照す所、砥属せざるは莫し。</ja>

<zh>帝顓頊生子曰窮蟬。顓頊崩，而玄囂之孫高辛立，是為帝嚳。</zh>
<ja>帝顓頊子を生む、窮蝉と曰ふ。顓頊崩ず。而して玄囂の孫高辛立つ。是れを帝嚳と為す。</ja>

<zh>帝嚳高辛者，黃帝之曾孫也。高辛父曰蟜極，蟜極父曰玄囂，玄囂父曰黃帝。自玄囂與蟜極皆不得在位，至高辛即帝位。高辛於顓頊為族子。</zh>
<ja>帝嚳高辛は、黄帝の曾孫なり。高辛の父を蟜極と曰ひ、蟜極の父を玄囂と曰ひ、玄囂の父を黄帝と曰ふ。玄囂と蟜極とより、皆位に有るを得ず、高辛に至りて帝位に即く。高辛の顓頊に於ける族子たり。</ja>

<zh>高辛生而神靈，自言其名。普施利物，不於其身。聰以知遠，明以察微。順天之義，知民之急。仁而威，惠而信，修身而天下服。取地之財而節用之，撫教萬民而利誨之，歷日月而迎送之，明鬼神而敬事之。其色郁郁，其德嶷嶷。其動也時，其服也士。帝嚳溉執中而遍天下，日月所照，風雨所至，莫不從服。</zh>
<ja>高辛生れて神霊なり、自ら其の名を言ふ。普く施して物を利し、其の身に於いてせず。聡にして以て遠きを知り、明にして以て微なるを察し、天の義に順ひ、民の急を知り、仁にして威あり、恵にして信あり、身を脩めて天下服す。地の財を取りてこれを節用し、万民を撫教して之を利誨し、日月を暦にして之を迎送し、鬼神を明らかにして之に敬事す。其の色は郁郁たり、其の徳は嶷嶷たり。其の動くや時あり、其の服や士なり。帝嚳、漑に中を執りて天下に徧く、日月の照す所、風雨の至る所、従服せざる莫し。</ja>

<zh>帝嚳娶陳鋒氏女，生放勛。娶娵訾氏女，生摯。帝嚳崩，而摯代立。帝摯立，不善崩，而弟放勛立，是為帝堯。</zh>
<ja>帝嚳、陳鋒氏の女を娶り、放勛を生む。娵訾氏の女を娶り、摯を生む。帝嚳崩じて、摯代りて立つ。帝摯立ちて、不善なり。崩ず。而して弟放勲立つ、之を帝堯と為す。</ja>

<zh>帝堯者，放勛。其仁如天，其知如神。就之如日，望之如雲。富而不驕，貴而不舒。黃收純衣，彤車乘白馬。能明馴德，以親九族。九族既睦，便章百姓。百姓昭明，合和萬國。</zh>
<ja>帝堯は放勲、其の仁は天のごとく、その知は神のごとし。之に就くこと日のごとく、之を望むこと雲のごとし。富めども驕らず、貴けれども舒らず。黄収純衣、彤車にして白馬に乗る。能く馴徳を明らかにし、以て九族を親しむ。九族既に睦まじくして、百姓を便章す。百姓昭明にして、万国を合和す。</ja>

<zh>乃命羲、和，敬順昊天，數法日月星辰，敬授民時。分命羲仲，居郁夷，曰暘谷。敬道日出，便程東作。日中，星鳥，以殷中春。其民析，鳥獸字微。申命羲叔，居南交。便程南為，敬致。日永，星火，以正中夏。其民因，鳥獸希革。申命和仲，居西土，曰昧谷。敬道日入，便程西成。夜中，星虛，以正中秋。其民夷易，鳥獸毛毨。申命和叔；居北方，曰幽都。便在伏物。日短，星昴，以正中冬。其民燠，鳥獸氄毛。歲三百六十六日，以閏月正四時。信飭百官，眾功皆興。</zh>
<ja>乃ち羲、和に命じ、敬みて昊天に順ひ、日月星辰を数へ法り、敬みて民に時を授けしむ。分ちて羲仲に命じて、郁夷に居らしむ、暘谷と曰ふ。敬みて日の出づるを道き、東作を便程す。日は中、星は鳥、以て中春を殷す。其の民は析れ、鳥獣は字微す。申ねて羲叔に命じて、南交に居らしむ。南為を便程し、敬みて致す。日は永く、星は火、以て中夏を正す。その民は因り、鳥獣は希革す。申ねて和仲に命じて、西土に居らしむ。昧谷と曰ふ。敬みて日の入るを道き、西成を便程。夜は中、星は虚、以て中秋を正す。其の民は夷易し、鳥獣は毛毨す。申ねて和叔に命じて、北方に居らしむ。幽都と曰ふ。伏物を便在す。日は短く、星は昴、もって中冬を正す。其の民は燠まり、鳥獣は氄毛す。歳三百六十六日、閏月を以て四時を正す。信に百官を飭へ、衆功皆興る。</ja>

<zh>堯曰：「誰可順此事？」放齊曰：「嗣子丹朱開明。」堯曰：「吁！頑凶，不用。」堯又曰：「誰可者？」讙兜曰：「共工旁聚布功，可用。」堯曰：「共工善言，其用僻，似恭漫天，不可。」堯又曰：「嗟，四嶽，湯湯洪水滔天，浩浩懷山襄陵，下民其憂，有能使治者？」皆曰鯀可。堯曰：「鯀負命毀族，不可。」嶽曰：「異哉，試不可用而已。」堯於是聽嶽用鯀。九歲，功用不成。</zh>
<ja>堯曰く「誰か此の事に順ふべき」と。放斉曰く「嗣子丹朱開明なり」と。堯曰く「吁、頑凶なり、用ゐられず」と。堯又曰く「誰か可なる者ぞ」と。讙兜曰く「共工は㫄く聚めて功を布かん、用ゐるべし」と。堯曰く「共工は能く言へども、其の用ゐるや僻す。恭に似たれども天を漫る。不可なり」と。堯又曰く「嗟、四嶽、湯湯たる洪水天に滔り、浩浩として山を懐み陵に襄る、下民それ憂ふ、能く治めしむる者有らんや」と。皆曰く「鯀可なり」と。堯曰く「鯀は命に負き族を毀る、不可なり」と。嶽曰く「异げんかな、試みて用ゐるべからずんば而ち已めん」と。堯是に於いて岳に聴きて鯀を用ふ。九歳まで功用成らず。</ja>

<zh>堯曰：「嗟！四嶽：朕在位七十載，汝能庸命，踐朕位？」嶽應曰：「鄙德忝帝位。」堯曰：「悉舉貴戚及疏遠隱匿者。」眾皆言於堯曰：「有矜在民閒，曰虞舜。」堯曰：「然，朕聞之。其何如？」嶽曰：「盲者子。父頑，母嚚，弟傲，能和以孝，烝烝治，不至姦。」堯曰：「吾其試哉。」於是堯妻之二女，觀其德於二女。舜飭下二女於媯汭，如婦禮。</zh>
<ja>堯曰く「嗟、四岳、朕、位に在ること七十載、汝能く命を庸ふ、朕が位を践め」と。岳応へて曰く「鄙徳なり、帝位を忝しめん」と。堯曰く「悉く貴戚及び疏遠隠匿の者を挙げよ」と。衆皆堯に言ひて曰く「矜ありて民間に在り、虞舜と曰ふ」と。堯曰く「然り、朕も之を聞けり。其れ何如」と。岳曰く「盲者の子。父は頑に、母は嚚に、弟は傲なるも、能く和ぐるに孝を以てし、烝烝として治めて姦に至らしめず」と。堯曰く「吾、其れ試みんかな」と。是に於いて堯は之に二女を妻せ、其の徳の二女に於けるを観る。舜、二女を媯汭に飭へ下し、婦の礼のごとくす。</ja>

<zh>堯善之，乃使舜慎和五典，五典能從。乃遍入百官，百官時序。賓於四門，四門穆穆，諸侯遠方賓客皆敬。堯使舜入山林川澤，暴風雷雨，舜行不迷。堯以為聖，召舜曰：「女謀事至而言可績，三年矣。女登帝位。」舜讓於德不懌。正月上日，舜受終於文祖。文祖者，堯大祖也。</zh>
<ja>堯、之を善みす。乃ち舜をして慎みて五典を和げしむ、五典能く従ふ。乃ち徧く百官に入らしむ、百官時れ序し、四門に賓せしむ、四門穆穆たり、諸侯、遠方の賓客、皆敬す。堯、舜をして山林・川沢に入らしむ、暴風・雷雨にも、舜行きて迷わず。堯もって聖となす、舜を召して曰く「女、事を謀る事至れり、而して言、績とすべきこと三年。女、帝位に登れ」と。舜、徳に譲り、懌ばず。正月上日、舜、終を文祖に受く。文祖とは堯の大祖なり。</ja>

<zh>於是帝堯老，命舜攝行天子之政，以觀天命。舜乃在璿璣玉衡，以齊七政。遂類于上帝，禋于六宗，望于山川，辯于群神。揖五瑞，擇吉月日，見四嶽諸牧，班瑞。歲二月，東巡狩，至於岱宗，祡，望秩於山川。遂見東方君長，合時月正日，同律度量衡，修五禮五玉三帛二生一死為摯，如五器，卒乃復。五月，南巡狩；八月，西巡狩；十一月，北巡狩：皆如初。歸，至于祖禰廟，用特牛禮。五歲一巡狩，群后四朝。遍告以言，明試以功，車服以庸。肇十有二州，決川。象以典刑，流宥五刑，鞭作官刑，撲作教刑，金作贖刑。眚災過，赦；怙終賊，刑。欽哉，欽哉，惟刑之靜哉！</zh>
<ja>是に於いて帝堯老し、舜に命じて天子の政を摂行せしめ、以て天命を観る。舜乃ち璿璣玉衡を在かにし、以て七政を斉ふ。遂に上帝に類し、六宗に禋し、山川に望し、群神に弁す。五瑞を揖め、吉月日を択び、四岳、諸牧を見、瑞を班つ。歳の二月、東に巡狩し、岱宗に至り、祡し、山川を望秩す。遂に東方の君長を見、時月を合せ、日を正しうし、律度量衡を同じうし、五礼を修め、五玉、三帛、二生、一死を摯と為し、五器を如しうし、卒れば乃ち復す。五月、南に巡狩し、八月、西に巡狩し、十一月、北に巡狩す。皆初のごとし。帰りて祖禰の廟に至り、特牛の礼を用ふ。五歳に一たび巡狩し、群后四たび朝す。徧く告ぐるに言を以てし、明らかに試みるに功をもってし、車服は庸を以す。十有二州を肇め、川を決す。象するに典刑をもってし、流して五刑を宥し、鞭を官刑と作し、扑を教刑と作し、金を贖刑と作し、眚烖の過ちは赦し、怙終の賊をば刑す。欽めよや、欽めよや、惟れ刑を之れ静かにせんかな、と。</ja>

<zh>讙兜進言共工，堯曰不可而試之工師，共工果淫辟。四嶽舉鯀治鴻水，堯以為不可，嶽彊請試之，試之而無功，故百姓不便。三苗在江淮、荊州數為亂。於是舜歸而言於帝，請流共工於幽陵，以變北狄；放讙兜於崇山，以變南蠻；遷三苗於三危，以變西戎；殛鯀於羽山，以變東夷：四罪而天下咸服。</zh>
<ja>讙兜、共工を進め言ふ、堯曰く「不可なり」と。而して之を工師に試む、共工果たして淫辟なり。四岳、鯀を挙げて鴻水を治めしめんとす、堯、以て不可と為す、岳、彊ひて之を試みんと請ふ、之を試みたれども功無し、故に百姓、便とせず。三苗、江、淮、荊州に在りて数乱を為す。是に於いて、舜帰りて帝に言ひ、請うて共工を幽陵に流し、以て北狄に変じ、驩兜を崇山に放ち、以て南蛮に変じ、三苗を三危に遷し、以て西戎に変じ、鯀を羽山に殛し、以て東夷に変ず、四辠して天下皆服す。</ja>

<zh>堯立七十年得舜，二十年而老，令舜攝行天子之政，薦之於天。堯辟位凡二十八年而崩。百姓悲哀，如喪父母。三年，四方莫舉樂，以思堯。堯知子丹朱之不肖，不足授天下，於是乃權授舜。授舜，則天下得其利而丹朱病；授丹朱，則天下病而丹朱得其利。堯曰：「終不以天下之病而利一人」，而卒授舜以天下。堯崩，三年之喪畢，舜讓辟丹朱於南河之南。諸侯朝覲者不之丹朱而之舜，獄訟者不之丹朱而之舜，謳歌者不謳歌丹朱而謳歌舜。舜曰：「天也」，夫而後之中國踐天子位焉，是為帝舜。</zh>
<ja>堯立ちて七十年にして舜を得、二十年にして老し、舜をして天子の政を摂行せしめ、之を天に薦む。堯、位を辟けて凡そ二十八年にして崩ず。百姓悲哀し、父母を喪ふがごとし。三年、四方、楽を挙ぐる莫く、以て堯を思ふ。堯、子の丹朱の不肖にして、天下を授くるに足らざるを知る。是に於いて乃ち権りて舜に授く。舜に授くれば、則ち天下その利を得て、丹朱病まん、丹朱に授くれば、則ち天下病みて丹朱其の利を得ん。堯曰く「終に天下の病を以て一人を利せじ」と。而して卒に舜に授くるに天下を以てす。堯崩じ、三年の喪畢はり、舜、譲りて丹朱を南河の南に辟く。諸侯の朝覲する者、丹朱に之かずして舜に之き、獄訟する者、丹朱に之かずして舜に之き、謳歌する者、丹朱を謳歌せずして舜を謳歌す。舜曰く「天なるかな」と。而して後、中国に之き、天子の位を践む、是れを帝舜となす。</ja>

<zh>虞舜者，名曰重華。重華父曰瞽叟，瞽叟父曰橋牛，橋牛父曰句望，句望父曰敬康，敬康父曰窮蟬，窮蟬父曰帝顓頊，顓頊父曰昌意：以至舜七世矣。自從窮蟬以至帝舜，皆微為庶人。</zh>
<ja>虞舜は、名は重華と曰ふ。重華の父は瞽叟と曰ひ、瞽叟の父は橋牛と曰ひ、橋牛の父は句望と曰ひ、句望の父は敬康と曰ひ、敬康の父は窮蝉と曰ひ、窮蝉の父は帝顓頊と曰ひ、顓頊の父は昌意と曰ふ。以て舜に至るまで七世なり。窮蝉より以て帝舜に至るまで、皆微にして庶人たり。</ja>

<zh>舜父瞽叟盲，而舜母死，瞽叟更娶妻而生象，象傲。瞽叟愛後妻子，常欲殺舜，舜避逃；及有小過，則受罪。順事父及後母與弟，日以篤謹，匪有解。</zh>
<ja>舜の父瞽叟は盲にして、舜の母死し、瞽叟、更に妻を娶りて象を生む、象傲る。瞽叟、後妻の子を愛し、常に舜を殺さんと欲す。舜、避け逃る。小過あるに及べば、則ち罪を受く。父及び後母と弟とに順事すること、日に以て篤謹にして、解ること有らず。</ja>

<zh>舜，冀州之人也。舜耕歷山，漁雷澤，陶河濱，作什器於壽丘，就時於負夏。舜父瞽叟頑，母嚚，弟象傲，皆欲殺舜。舜順適不失子道，兄弟孝慈。欲殺，不可得；即求，嘗在側。</zh>
<ja>舜は冀州の人なり。舜、歴山に耕し、雷沢に漁し、河浜に陶し、什器を寿丘に作り、時に負夏に就く。舜の父瞽叟は頑に、母は嚚に、弟象は傲り、皆舜を殺さんと欲す。舜、順適して子道を失はず。兄弟孝慈、殺さんと欲すれども得べからず。即し求むれば嘗に側らにあり。</ja>

<zh>舜年二十以孝聞。三十而帝堯問可用者，四嶽咸薦虞舜，曰可。於是堯乃以二女妻舜以觀其內，使九男與處以觀其外。舜居媯汭，內行彌謹。堯二女不敢以貴驕事舜親戚，甚有婦道。堯九男皆益篤。舜耕歷山，歷山之人皆讓畔；漁雷澤，雷澤上人皆讓居；陶河濱，河濱器皆不苦窳。一年而所居成聚，二年成邑，三年成都。堯乃賜舜絺衣，與琴，為筑倉廩，予牛羊。瞽叟尚復欲殺之，使舜上涂廩，瞽叟從下縱火焚廩。舜乃以兩笠自捍而下，去，得不死。後瞽叟又使舜穿井，舜穿井為匿空旁出。舜既入深，瞽叟與象共下土實井，舜從匿空出，去。瞽叟、象喜，以舜為已死。象曰：「本謀者象。」象與其父母分，於是曰：「舜妻堯二女，與琴，象取之。牛羊倉廩予父母。」象乃止舜宮居，鼓其琴。舜往見之。象鄂不懌，曰：「我思舜正郁陶！」舜曰：「然，爾其庶矣！」舜復事瞽叟愛弟彌謹。於是堯乃試舜五典百官，皆治。</zh>
<ja>舜、年二十にして孝を以て聞こゆ。三十にして帝堯、用ふべき者を問ふ。四岳、咸、虞舜を薦めて曰く「可なり」と。是に於いて堯乃ち二女を以て舜に妻せ、以て其の内を観、九男をして与に処らしめ、以て其の外を観る。舜、媯汭に居り、内行彌よ謹む。堯の二女、敢て貴きを以て舜の親戚に驕事せず、甚だ婦道有り。堯の九男皆益ゝ篤し。舜、歴山に耕す、歴山の人みな畔を譲る。雷沢に漁す、雷沢の上の人みな居を譲る。河浜に陶す、河浜の器みな苦窳せず。一年にして居る所聚を成し、二年にして邑を成し、三年にして都を成す。堯、乃ち舜に絺衣と琴とを賜ひ、為に倉廩を築き、牛羊を予ふ。瞽叟、尚ほ復た之を殺さんと欲し、舜をして上りて廩を塗らしめ、瞽叟下より火を縦ちて廩を焚く。舜、乃ち両笠を以て、自ら扞ぎ下り去り、死せざるを得たり。後、瞽叟又舜をして井を穿たしむ。舜、井を穿ち、匿空の旁出せるを為る。舜既に入ること深し。瞽叟、象とともに土を下し井に実たす。舜、匿空より出で去る。瞽叟・象喜び、舜をもってすでに死せりとなす。象曰く「本謀る者は象なり」と。象、その父母とともに分たんとす。是に於いて曰く、舜の妻なる堯の二女と琴とは象これを取らん。牛羊倉廩は父母に予へん」と。象乃ち舜の宮に止まり居りて、其の琴を鼓す。舜往きて之を見る。象、鄂として懌ばずして曰く「我舜を思ひ正に鬱陶たり」と。舜曰く「然り、爾其れ庶し」と。舜、復た瞽叟に事へ、弟を愛して彌よ謹めり。是に於いて、堯乃ち舜を五典百官に試む。皆治まれり。</ja>

<zh>昔高陽氏有才子八人，世得其利，謂之「八愷」。高辛氏有才子八人，世謂之「八元」。此十六族者，世濟其美，不隕其名。至於堯，堯未能舉。舜舉八愷，使主后土，以揆百事，莫不時序。舉八元，使布五教于四方，父義，母慈，兄友，弟恭，子孝，內平外成。</zh>
<ja>昔、高陽氏に才子八人あり。世、その利を得、これを八愷という。高辛氏に才子八人あり。世、之を八元と謂ふ。此の十六族の者、世々其の美を済し、其の名を隕さずして堯に至る。堯、未だ挙ぐること能はず。舜、八愷を挙げ、后土を主らしめ、以て百事を揆る。時に序でざるは莫し。八元を挙げ、五教を四方に布かしむ。父は義、母は慈、兄は友、弟は恭、子は孝、内平かに外成る。</ja>

<zh>昔帝鴻氏有不才子，掩義隱賊，好行凶慝，天下謂之渾沌。少暤氏有不才子，毀信惡忠，崇飾惡言，天下謂之窮奇。顓頊氏有不才子，不可教訓，不知話言，天下謂之梼杌。此三族世憂之。至于堯，堯未能去。縉云氏有不才子，貪于飲食，冒于貨賄，天下謂之饕餮。天下惡之，比之三凶。舜賓於四門，乃流四凶族，遷于四裔，以御螭魅，於是四門辟，言毋凶人也。</zh>
<ja>昔、帝鴻氏に不才子有り。義を掩ひ賊を隠し、好みて凶慝を行ふ。天下、之を渾沌という。少皞氏に不才子に有り。信を毀り忠を悪み、悪言を崇飾。天下、之を窮奇と曰ふ。顓頊氏に不才子有り。教訓すべからず。話言を知らず。天下、之を檮杌と謂ふ。此れ三族は世々之を憂へ、堯に至る。堯未だ去ること能はず。縉雲氏に不才子有り。飲食を貪り、貨賄を冒る。天下、之を饕餮と謂ふ。天下之を悪み、之を三凶に比す。舜、四門に賓し、乃ち四凶族を流して、四裔に遷し、以て螭魅を御ぐ。是に於いて四門辟く。凶人毋きを言ふなり。</ja>

<zh>舜入于大麓，烈風雷雨不迷，堯乃知舜之足授天下。堯老，使舜攝行天子政，巡狩。舜得舉用事二十年，而堯使攝政。攝政八年而堯崩。三年喪畢，讓丹朱，天下歸舜。而禹、皋陶、契、后稷、伯夷、夔、龍、倕、益、彭祖自堯時而皆舉用，未有分職。於是舜乃至於文祖，謀于四嶽，辟四門，明通四方耳目，命十二牧論帝德，行厚德，遠佞人，則蠻夷率服。舜謂四嶽曰：「有能奮庸美堯之事者，使居官相事？」皆曰：「伯禹為司空，可美帝功。」舜曰：「嗟，然！禹，汝平水土，維是勉哉。」禹拜稽首，讓於稷、契與皋陶。舜曰：「然，往矣。」舜曰：「棄，黎民始饑，汝后稷播時百穀。」舜曰：「契，百姓不親，五品不馴，汝為司徒，而敬敷五教，在寬。」舜曰：「皋陶，蠻夷猾夏，寇賊姦軌，汝作士，五刑有服，五服三就；五流有度，五度三居：維明能信。」舜曰：「誰能馴予工？」皆曰垂可。於是以垂為共工。舜曰：「誰能馴予上下草木鳥獸？」皆曰益可。於是以益為朕虞。益拜稽首，讓于諸臣朱虎、熊羆。舜曰：「往矣，汝諧。」遂以朱虎、熊羆為佐。舜曰：「嗟！四嶽，有能典朕三禮？」皆曰伯夷可。舜曰：「嗟！伯夷，以汝為秩宗，夙夜維敬，直哉維靜絜。」伯夷讓夔、龍。舜曰：「然。以夔為典樂，教稚子，直而溫，寬而栗，剛而毋虐，簡而毋傲；詩言意，歌長言，聲依永，律和聲，八音能諧，毋相奪倫，神人以和。」夔曰：「於！予擊石拊石，百獸率舞。」舜曰：「龍，朕畏忌讒說殄偽，振驚朕眾，命汝為納言，夙夜出入朕命，惟信。」舜曰：「嗟！女二十有二人，敬哉，惟時相天事。」三歲一考功，三考絀陟，遠近眾功咸興。分北三苗。</zh>
<ja>舜大麓に入り、烈風雷雨にも迷はず。堯乃ち舜の天下を授くるに足るを知る。堯老い、舜をして天子の政を摂行し、巡狩せしむ。舜、挙げらるるを得、事を用ふること二十年にして、堯、政を摂せしむ。政を摂すること八年にして堯崩ず。三年の喪畢り、丹朱に譲る。天下、舜に帰す。而して禹、皐陶、契、后稷、伯夷、夔、龍、倕、益、彭祖、堯時より皆挙用せられたれども、未だ分職あらず。是に於いて舜乃ち文祖に至り、四岳に謀り、四門を辟き、明らかに四方の耳目を通ず。十二牧に命ず「帝徳を論じ、厚徳を行ひ、佞人を遠ざくるときは、則ち蛮夷率ゐて服せん」と。 舜、四岳に謂ひて曰く「能く庸を奮にし、堯の事を美くする者有らば、官に居り、事を相けしめん」と。皆曰く「伯禹、司空とならば、帝の功を美くすべし」と。舜曰く「嗟、然り、禹、汝水土を平にせよ。維れ是れ勉めよや」と。禹拝稽首し、稷、契と皐陶とに譲る。舜曰く「然り、往けよ」と。舜曰く「弃、黎民始めて飢う、汝稷に后となり、時に百穀を播け」と。舜曰く「契、百姓親しまず。五品馴はず。汝司徒と為りて、敬みて五教を敷き、寛に在れ」と。舜曰く「皐陶、蛮夷、夏を猾り、寇賊姦軌あり。汝士と作り、五刑は服有り、五服は三就し、五流は度有り、五度は三居し、維れ明らかに能く信なれ」と。舜曰く、誰か能く予が工に馴はん」と。皆曰く「垂可なり」と。是に於いて垂を以て共工と為す。舜曰く「誰か能く予が上下の草木鳥獣に馴はん」と。皆曰く「益可なり」と。是に於いて益を以て朕が虞と為す。益、拝稽首し、諸臣、朱虎、熊羆に譲る。舜曰く「往け、汝諧げよ」と。遂に朱虎、熊羆を以て佐と為す。舜曰く「嗟、四岳、能く朕が三礼を典るもの有らんか」と。皆曰く「伯夷可なり」と。舜曰く「嗟、伯夷、汝を以て秩宗と為す。夙夜維れ敬み、直なれや。維れ静絜なれ」と。伯夷、夔龍に譲る。舜曰く「然り。夔を以て典楽と為し、稚子を教へしむ。直にして而も温、寛にして而も栗、剛にして而も虐する毋く、簡にして而も傲る毋し。詩は意を言ひ、歌は言を長くし、声は永きに依り、律は声を和す。八音能く諧ぎ、倫を相奪ふこと毋くんば、神人以て和せん」と。夔曰く「於、予、石を撃ち石を拊てば、百獣率ゐて舞はん」と。舜曰く「龍、朕、讒説の偽を殄ち、朕が衆を振驚するを畏忌す。汝に命じて納言と為す。夙夜朕が命を出入して、惟れ信なれ」と。舜曰く「嗟、女二十有二人、敬めよや、惟れ時れ天事を相けよ」と。三歳に一たび功を考へ、三考して絀陟す。遠近の衆功咸興る。三苗を分北す。</ja>

<zh>此二十二人咸成厥功：皋陶為大理，平，民各伏得其實；伯夷主禮，上下咸讓；垂主工師，百工致功；益主虞，山澤辟；棄主稷，百穀時茂；契主司徒，百姓親和；龍主賓客，遠人至；十二牧行而九州莫敢辟違；唯禹之功為大，披九山，通九澤，決九河，定九州，各以其職來貢，不失厥宜。方五千里，至于荒服。南撫交阯、北發，西戎、析枝、渠廋、氐、羌，北山戎、發、息慎，東長、鳥夷，四海之內咸戴帝舜之功。於是禹乃興九招之樂，致異物，鳳皇來翔。天下明德皆自虞帝始。</zh>
<ja>此の二十二人、咸な厥の功を成す。皐陶、大理と為り平かに、民各の伏して其の実を得。伯夷、礼を主り、上下皆譲る。垂、工師を主り、百工功を致す。益、虞を主り、山沢辟く。弃、稷を主り、百穀時に茂る。契、司徒を主り、百姓親和す。龍、賓客主り、遠人至る。十二牧行きて、九州敢へて辟違するものなし。唯禹の功を大なりと為す。九山を披き、九沢を通じ、九河を決し、九州を定む。各その職を以て来貢し、其の宜しきを失はず。方五千里、荒服に至るまで、南は交阯、北発、西は戎、析枝、渠廋、氐羌、北は山戎、発、息慎、東は長、鳥夷を撫し、四海のうち、皆帝舜の功を戴く。是に於いて禹乃ち九招の楽を興し、異物を致し、鳳皇来たり翔る。天下徳を明らかにする、皆虞帝より始まる。</ja>

<zh>舜年二十以孝聞，年三十堯舉之，年五十攝行天子事，年五十八堯崩，年六十一代堯踐帝位。踐帝位三十九年，南巡狩，崩於蒼梧之野。葬於江南九疑，是為零陵。舜之踐帝位，載天子旗，往朝父瞽叟，夔夔唯謹，如子道。封弟象為諸侯。舜子商均亦不肖，舜乃豫薦禹於天。十七年而崩。三年喪畢，禹亦乃讓舜子，如舜讓堯子。諸侯歸之，然後禹踐天子位。堯子丹朱，舜子商均，皆有疆土，以奉先祀。服其服，禮樂如之。以客見天子，天子弗臣，示不敢專也。</zh>
<ja>舜、年二十にして孝を以て聞え、年三十にして堯之を挙げ、年五十にして天子の事を摂行す。年五十八にして堯崩ず。年六十一にして堯に代りて帝位を践む。帝位を践むこと三十九年、南に巡狩し、蒼梧の野に崩ず。江南の九疑に葬る。是れを零陵と為す。舜、帝位を践むや、天子の旗を載せ、往きて父瞽叟に朝す。夔夔として唯だ謹み、子の道のごとくす。弟の象を封じて諸侯と為す。舜の子商均も亦不肖なり。舜乃ち予め禹を天に薦む。十七年にして崩ず。三年の喪畢はり、禹も亦乃ち舜の子に譲ること、舜の堯の子に譲れるがごとくす。諸侯之に帰す。然る後禹天子の位を践む。堯の子丹朱、舜の子商均、みな彊土を有ち、以て先祀を奉ず。其の服を服し、礼楽之くのごとくし、客を以て天子に見ゆ。天子、臣とせざるは、敢へて専らにせざるを示すなり。</ja>

<zh>自黃帝至舜、禹，皆同姓而異其國號，以章明德。故黃帝為有熊，帝顓頊為高陽，帝嚳為高辛，帝堯為陶唐，帝舜為有虞。帝禹為夏后而別氏，姓姒氏。契為商，姓子氏。棄為周，姓姬氏。</zh>
<ja>黄帝より舜、禹に至るまで、皆同姓なり。而して其の国号を異にし、以て明徳を章かにす。故に黄帝を有熊となし、帝顓頊を高陽となし、帝嚳を高辛と為し、帝堯を陶唐と為し、帝舜を有虞と為し、帝禹を夏后となす。而して氏を別つて、姓は姒氏。契を商と為す、姓は子氏。弃を周となす、姓は姫氏。</ja>

<zh>太史公曰：學者多稱五帝，尚矣。然尚書獨載堯以來；而百家言黃帝，其文不雅馴，薦紳先生難言之。孔子所傳宰予問五帝德及帝系姓，儒者或不傳。余嘗西至空桐，北過涿鹿，東漸於海，南浮江淮矣，至長老皆各往往稱黃帝、堯、舜之處，風教固殊焉，總之不離古文者近是。予觀春秋、國語，其發明五帝德、帝系姓章矣，顧弟弗深考，其所表見皆不虛。書缺有閒矣，其軼乃時時見於他說。非好學深思，心知其意，固難為淺見寡聞道也。余并論次，擇其言尤雅者，故著為本紀書首。</zh>
<ja>太史公曰ふ。学者多く五帝を称すること尚し。然るに尚書は独り堯以来を載するのみ。而して百家の黄帝を言ふもの、その文雅馴ならず。薦紳先生之を言ふを難る。孔子の伝ふる所の宰予問五帝徳、及び帝繋姓は、儒者或は伝へず。余嘗て西のかた空桐に至り、北のかた涿鹿を過ぎ、東のかた海に漸り、南のかた江淮に浮かぶ。長老皆各ゝ往往黄帝、堯、舜を称するの処に至るに、風教固に殊なり。之を総ぶるに、古文を離れざる者是なるに近し。予『春秋』『国語』を観るに、其の五帝徳、帝繋姓を発明すること章かなり。顧ふに弟深く考えざるのみ。其の表見する所、皆虚ならず。書缺けて間あり。其の軼せるは乃ち時時他説に見ゆ。学を好み思ひを深くし、心に其の意を知るものに非ずんば、固に浅見、寡聞の為に道ひ難きなり。余、并せて論次し、其の言の尤も雅なる者を択び、故らに著はして本紀の書の首と為す。</ja>
