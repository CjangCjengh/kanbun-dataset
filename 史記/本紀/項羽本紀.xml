<zh>項籍者，下相人也，字羽。初起時，年二十四。其季父項梁，梁父即楚將項燕，為秦將王翦所戮者也。項氏世世為楚將，封於項，故姓項氏。</zh>
<ja>項籍は下相の人なり、字は羽。初め起る時、年二十四。其の季父は項梁、梁の父は即ち楚の将項燕、秦の将王翦に戮せられし者なり。項氏は世世楚の将と為り、項に封ぜらる、故に項氏を姓とす。</ja>

<zh>項籍少時，學書不成，去學劍，又不成。項梁怒之。籍曰：「書足以記名姓而已。劍一人敵，不足學，學萬人敵。」於是項梁乃教籍兵法，籍大喜，略知其意，又不肯竟學。項梁嘗有櫟陽逮，乃請蘄獄掾曹咎書抵櫟陽獄掾司馬欣，以故事得已。項梁殺人，與籍避仇於吳中。吳中賢士大夫皆出項梁下。每吳中有大繇役及喪，項梁常為主辦，陰以兵法部勒賓客及子弟，以是知其能。秦始皇帝游會稽，渡浙江，梁與籍俱觀。籍曰：「彼可取而代也。」梁掩其口，曰：「毋妄言，族矣！」梁以此奇籍。籍長八尺餘，力能扛鼎，才氣過人，雖吳中子弟皆已憚籍矣。</zh>
<ja>項籍少き時、書を学びて成らず、去りて剣を学び、又成らず。項梁之を怒る。籍曰く「書以て名姓を記するに足るのみ。剣は一人の敵なり、学ぶに足らず、万人の敵を学ばん」と。是に於いて項梁乃ち籍に兵法を教ふ。籍大いに喜び、略其の意を知り、又肯へて学ぶを竟へず。項梁嘗て櫟陽の逮あり。乃ち蘄の獄掾曹咎の書を請ひ、櫟陽の獄掾司馬欣に抵す。故を以て事已むを得たり。項梁人を殺し、籍と与に仇を呉中に避く。呉中の賢士大夫、皆項梁の下に出づ。呉中に大繇役及び喪有る毎に、項梁常に主弁と為る。陰かに兵法を以て賓客及び子弟を部勒し、是を以て其の能を知る。秦の始皇帝会稽に游び、浙江を渡る。梁籍と俱に観る。籍曰く「彼は取つて代はるべきなり」と。梁其の口を掩ひて曰く「妄言すること毋かれ。族せられん」と。梁此れを以て籍を奇とす。籍、長八尺余、力能く鼎を扛げ、才気人に過ぐ。呉中の子弟と雖も、皆已に籍を憚れり。</ja>

<zh>秦二世元年七月，陳涉等起大澤中。其九月，會稽守通謂梁曰：「江西皆反，此亦天亡秦之時也。吾聞先即制人，後則為人所制。吾欲發兵，使公及桓楚將。」是時桓楚亡在澤中。梁曰：「桓楚亡，人莫知其處，獨籍知之耳。」梁乃出，誡籍持劍居外待。梁復入，與守坐，曰：「請召籍，使受命召桓楚。」守曰：「諾。」梁召籍入。須臾，梁眴籍曰：「可行矣！」於是籍遂拔劍斬守頭。項梁持守頭，佩其印綬。門下大驚，擾亂，籍所擊殺數十百人。一府中皆慴伏，莫敢起。梁乃召故所知豪吏，諭以所為起大事，遂舉吳中兵。使人收下縣，得精兵八千人。梁部署吳中豪傑為校尉、候、司馬。有一人不得用，自言於梁。梁曰：「前時某喪使公主某事，不能辦，以此不任用公。」眾乃皆伏。於是梁為會稽守，籍為裨將，徇下縣。</zh>
<ja>秦の二世元年七月、陳渉等、大澤の中に起る。其の九月、会稽の守通梁に謂ひて曰く「江西皆反せり。此れ亦天秦を亡ぼすの時なり。吾聞く『先んずれば即ち人を制し、後るれば則ち人に制せらる』と。吾兵を発し、公及び桓楚をして将たらしめんと欲す」と。是の時、桓楚は亡げて澤中に在り。梁曰く「桓楚は亡げ、人其の処を知るもの莫し。独り籍之を知るのみ」と。梁乃ち出でて、籍を誡め剣を持して外に居りて待たしむ。梁復入り、守と与に坐し、曰く「請ふ籍を召し、命を受けて桓楚を召さしめん」と。守曰く「諾」と。梁籍を召して入る。須臾にして、梁籍に眴して曰く「行ふべし」と。是に於いて籍遂に剣を抜き守の頭を斬る。項梁守の頭を持し、其の印綬を佩ぶ。門下大いに驚き、擾乱す。籍の撃殺する所数十百人。一府中皆慴伏し、敢へて起つもの莫し。梁乃ち故知る所の豪吏を召し、諭すに大事を起こすを為す所を以てす。遂に呉中の兵を挙げ、人をして下県を収めしめ、精兵八千人を得たり。梁呉中の豪傑を部署し、校尉、候、司馬と為す。一人有りて用ゐらるるを得ず。自ら梁に言ふ。梁曰く「前時某の喪に公をして某の事を主らしめしが、弁ずること能はず、此を以て公を任用せず」と。衆乃ち皆伏す。是に於いて梁会稽の守と為り、籍裨将と為り、下県を徇ふ。</ja>

<zh>廣陵人召平於是為陳王徇廣陵，未能下。聞陳王敗走，秦兵又且至，乃渡江矯陳王命，拜梁為楚王上柱國。曰：「江東已定，急引兵西擊秦。」項梁乃以八千人渡江而西。聞陳嬰已下東陽，使使欲與連和俱西。陳嬰者，故東陽令史，居縣中，素信謹，稱為長者。東陽少年殺其令，相聚數千人，欲置長，無適用，乃請陳嬰。嬰謝不能，遂彊立嬰為長，縣中從者得二萬人。少年欲立嬰便為王，異軍蒼頭特起。陳嬰母謂嬰曰：「自我為汝家婦，未嘗聞汝先古之有貴者。今暴得大名，不祥。不如有所屬，事成猶得封侯，事敗易以亡，非世所指名也。」嬰乃不敢為王。謂其軍吏曰：「項氏世世將家，有名於楚。今欲舉大事，將非其人，不可。我倚名族，亡秦必矣。」於是眾從其言，以兵屬項梁。項梁渡淮，黥布、蒲將軍亦以兵屬焉。凡六七萬人，軍下邳。</zh>
<ja>広陵の人召平、是に於いて陳王の為に広陵を徇へ、未だ下すこと能はず。陳王敗走し、秦の兵又且に至らんとすと聞き、乃ち江を渡り陳王の命と矯り、梁を拝して楚王の上柱国と為す。曰く「江東は已に定まれり、急ぎ兵を引きて西して秦を撃て」と。項梁乃ち八千人を以て江を渡りて西す。陳嬰已に東陽を下せりと聞き、使を使はして、与に連和し俱に西せんと欲す。陳嬰は故東陽の令史にして、県中に居り、素より信謹にして、称して長者と為す。東陽の少年其の令を殺し、相聚まること数千人、長を置かんと欲す。適として用ゐるべき無し、乃ち陳嬰に請ふ。嬰能はずと謝し、遂に強ひて嬰を立てて長と為す。県中の従ふ者二万人を得たり。少年陳嬰を立てて便ち王と為さんと欲す。軍を蒼頭にして特起す。陳嬰の母、嬰に謂ひて曰く「我汝の家の婦と為りより、未だ嘗て汝の先古の貴者有りしことを聞かず。今暴かに大名を得るは不祥なり。属する所有るに如かず。事成らば猶ほ封侯を得ん、事敗るとも以て亡げ易からん、世の指名する所に非ざればなり」と。嬰乃ち敢へて王と為らず。其の軍吏に謂ひて曰く「項氏は世世将家にして、楚に名有り。今大事を挙げんと欲するに、将其の人に非ざれば不可なり。我名族に倚らば、秦を亡ぼさんこと必せり」と。是に於いて衆其の言に従ひ、兵を以て項梁に属す。項梁淮を渡る、黥布、蒲将軍も亦兵を以て焉に属す。凡六七万人、下邳に軍す。</ja>

<zh>當是時，秦嘉已立景駒為楚王，軍彭城東，欲距項梁。項梁謂軍吏曰：「陳王先首事，戰不利，未聞所在。今秦嘉倍陳王而立景駒，逆無道。」乃進兵擊秦嘉。秦嘉軍敗走，追之至胡陵。嘉還戰一日，嘉死，軍降。景駒走死梁地。項梁已并秦嘉軍，軍胡陵，將引軍而西。章邯軍至栗，項梁使別將朱雞石、餘樊君與戰。餘樊君死。朱雞石軍敗，亡走胡陵。項梁乃引兵入薛，誅雞石。項梁前使項羽別攻襄城，襄城堅守不下。已拔，皆阬之。還報項梁。項梁聞陳王定死，召諸別將會薛計事。此時沛公亦起沛，往焉。</zh>
<ja>是の時に当りて、秦嘉已に景駒を立てて楚王と為し、彭城の東に軍し、項梁を距がんと欲す。項梁軍吏に謂ひて曰く「陳王先に事を首め、戦利あらず、未だ在る所を聞かず。今秦嘉陳王に倍きて景駒を立つ、逆無道なり」と。乃ち兵を進めて秦嘉を撃つ。秦嘉の軍敗走し、之を追ひて胡陵に至る。嘉還り戦ふこと一日、嘉死し、軍降る。景駒走りて梁の地に死す。項梁已に秦嘉の軍を併せ、胡陵に軍し、将に軍を引きて西せんとす。章邯の軍栗に至る。項梁、別将朱雞石、余樊君をして与に戦はしむ。余樊君は死し、朱雞石は軍敗れ、亡げて胡陵に走る。項梁乃ち兵を引きて薛に入り、雞石を誅す。項梁、前に項羽をして別に襄城を攻めしむ。襄城堅く守り下らず。已に抜き、皆之に坑にす。還りて項梁に報ず。項梁陳王定めて死せりと聞き、諸ゝの別将を召し、薛に会して事を計る。此の時、沛公も亦沛に起こりて往く。</ja>

<zh>居鄛人范增，年七十，素居家，好奇計，往說項梁曰：「陳勝敗碧當。夫秦滅六國，楚最無罪。自懷王入秦不反，楚人憐之至今，故楚南公曰『楚雖三戶，亡秦必楚』也。今陳勝首事，不立楚後而自立，其勢不長。今君起江東，楚蜂午之將皆爭附君者，以君世世楚將，為能復立楚之後也。」於是項梁然其言，乃求楚懷王孫心民閒，為人牧羊，立以為楚懷王，從民所望也。陳嬰為楚上柱國，封五縣，與懷王都盱臺。項梁自號為武信君。</zh>
<ja>居鄛の人范増、年七十、素より家に居り、奇計を好む。往きて項梁に説きて曰く「陳勝の敗れしは固より当れり。夫れ秦六国を滅ぼし、楚最も罪無し。懐王秦に入りて反らざりしより、楚人之を憐みて今に至れり。故に楚の南公曰く『楚は三戸と雖も、秦を亡ぼすは必ず楚ならん』と。今陳勝事を首め、楚の後を立てずして自立す。其の勢長からじ。今君江東より起り、楚の蜂午の将、皆争ひて君に附くは、君は世世楚の将なれば、為に能く復た楚の後を立てんと以へばなり」と。是に於いて項梁其の言を然りとし、乃ち楚の懐王の孫心が民間に人の為に羊を牧するを求め、立てて以て楚の懐王と為す。民の望む所に従ふなり。陳嬰を楚の上柱国と為し、五県に封じ、懐王と与に盱台に都せしむ。項梁は自ら号して武信君と為す。</ja>

<zh>居數月，引兵攻亢父，與齊田榮、司馬龍且軍救東阿，大破秦軍於東阿。田榮即引兵歸，逐其王假。假亡走楚。假相田角亡走趙。角弟田閒故齊將，居趙不敢歸。田榮立田儋子市為齊王。項梁已破東阿下軍，遂追秦軍。數使使趣齊兵，欲與俱西。田榮曰：「楚殺田假，趙殺田角、田閒，乃發兵。」項梁曰：「田假為與國之王，窮來從我，不忍殺之。」趙亦不殺田角、田閒以市於齊。齊遂不肯發兵助楚。項梁使沛公及項羽別攻城陽，屠之。西破秦軍濮陽東，秦兵收入濮陽。沛公、項羽乃攻定陶。定陶未下，去，西略地至雝丘，大破秦軍，斬李由。還攻外黃，外黃未下。</zh>
<ja>居ること数月、兵を引きて亢父を攻め、斉の田栄の与に、司馬龍且の軍東阿を救ひ、大いに秦軍を東阿に破る。田栄即ち兵を引きて帰り、其の王の仮を逐ふ。仮亡げて楚に走る。仮の相田角亡げて趙に走る。角の弟田間は故斉の将にして、趙に居り敢へて帰らず。田栄、田儋の子市を立てて斉王と為す。項梁已に東阿の下の軍を破り、遂に秦軍を追ひ、数ゝ使をして斉の兵を趣さしめ、与に俱に西せんと欲す。田栄曰く「楚田仮を殺し、趙田角を、田間を殺さば、乃ち兵を発せん」と。項梁曰く「田仮は与国の王たり、窮して来りて我に従ふ、之を殺すに忍びず」と。趙も亦田角、田間を殺して以て斉に市せず。斉遂に兵を発し楚を助くるを肯んぜず。項梁沛公及び項羽をして別に城陽を攻めしめ、之を屠る。西して秦軍を濮陽の東に破る、秦の兵収めて濮陽に入る。沛公、項羽乃ち定陶を攻む。定陶未だ下らず。去りて、西のかた地を略して雍丘に至り、大いに秦軍を破り、李由を斬る、還りて外黄を攻む、外黄未だ下らず。</ja>

<zh>項梁起東阿，西，北至定陶，再破秦軍，項羽等又斬李由，益輕秦，有驕色。宋義乃諫項梁曰：「戰勝而將驕卒惰者敗。今卒少惰矣，秦兵日益，臣為君畏之。」項梁弗聽。乃使宋義使於齊。道遇齊使者高陵君顯，曰：「公將見武信君乎？」曰：「然。」曰：「臣論武信君軍必敗。公徐行即免死，疾行則及禍。」秦果悉起兵益章邯，擊楚軍，大破之定陶，項梁死。沛公、項羽去外黃攻陳留，陳留堅守不能下。沛公、項羽相與謀曰：「今項梁軍破，士卒恐。」乃與呂臣軍俱引兵而東。呂臣軍彭城東，項羽軍彭城西，沛公軍碭。</zh>
<ja>項梁東阿に起り、西北して定陶に至り、再び秦軍を破る。項羽等、又李由を斬りしかば、益ゝ秦を軽んじ、驕色有り。宋義乃ち項梁を諫めて曰く「戦勝ちて将驕り卒惰る者は敗る。今卒少しく惰り、秦の兵日に益す、臣君の為に之を畏る」と。項梁聴かず。乃ち宋義をして斉に使せしむ。道にして斉の使者高陵君顕に遇ふ。曰「公将に武信君に見えんとするか」と。曰く「然り」と。曰く「臣、武信君の軍を論ずるに必ず敗れん。公徐行せば即ち死を免かれん、疾行せば則ち禍に及ばん」と。秦果して悉く兵を起して章邯に益し、楚軍を撃ち、大いに之を定陶に破り、項梁死す。沛公、項羽外黄を去り陳留を攻む、陳留堅く守り、下すこと能はず。沛公、項羽相与に謀りて曰く「今項梁の軍破れ、士卒恐る」と。乃ち呂臣の軍と俱に兵を引きて東す。呂臣彭城の東に軍し、項羽彭城の西に軍し、沛公は碭に軍す。</ja>

<zh>章邯已破項梁軍，則以為楚地兵不足憂，乃渡河擊趙，大破之。當此時，趙歇為王，陳餘為將，張耳為相，皆走入鉅鹿城。章邯令王離、涉閒圍鉅鹿，章邯軍其南，筑甬道而輸之粟。陳餘為將，將卒數萬人而軍鉅鹿之北，此所謂河北之軍也。</zh>
<ja>章邯已に項梁軍を破り、則ち以為らく楚の地の兵は憂ふるに足らずと。乃ち河を渡り趙を撃ち、大いに之を破る。此の時に当りて、趙歇王たり、陳余将たり、張耳相たり、皆走りて鉅鹿城に入る。章邯、王離、渉間をして鉅鹿を囲ましめ、章邯其の南に軍し、甬道を筑きて之に粟を輸る。陳余将と為り、卒数万人を将ゐて鉅鹿の北に軍す。此れ所謂河北の軍なり。</ja>

<zh>楚兵已破於定陶，懷王恐，從盱臺之彭城，并項羽、呂臣軍自將之。以呂臣為司徒，以其父呂青為令尹。以沛公為碭郡長，封為武安侯，將碭郡兵。</zh>
<ja>楚の兵已に定陶に破れ、懐王恐れ、盱台より彭城に之き、項羽、呂臣の軍を併せ、自ら之に将たり。呂臣を以て司徒と為し、其の父呂青を以て令尹と為し、沛公を以て碭郡の長と為し、封じて武安侯と為す、碭郡の兵に将たり。</ja>

<zh>初，宋義所遇齊使者高陵君顯在楚軍，見楚王曰：「宋義論武信君之軍必敗，居數日，軍果敗。兵未戰而先見敗徵，此可謂知兵矣。」王召宋義與計事而大說之，因置以為上將軍，項羽為魯公，為次將，范增為末將，救趙。諸別將皆屬宋義，號為卿子冠軍。行至安陽，留四十六日不進。項羽曰：「吾聞秦軍圍趙王鉅鹿，疾引兵渡河，楚擊其外，趙應其內，破秦軍必矣。」宋義曰：「不然。夫搏牛之虻不可以破蟣虱。今秦攻趙，戰勝則兵罷，我承其敝；不勝，則我引兵鼓行而西，必舉秦矣。故不如先鬬秦趙。夫被堅執銳，義不如公；坐而運策，公不如義。」因下令軍中曰：「猛如虎，很如羊，貪如狼，彊不可使者，皆斬之。」乃遣其子宋襄相齊，身送之至無鹽，飲酒高會。天寒大雨，士卒凍饑。項羽曰：「將戮力而攻秦，久留不行。今歲饑民貧，士卒食芋菽，軍無見糧，乃飲酒高會，不引兵渡河因趙食，與趙并力攻秦，乃曰『承其敝』。夫以秦之彊，攻新造之趙，其勢必舉趙。趙舉而秦彊，何敝之承！且國兵新破，王坐不安席，埽境內而專屬於將軍，國家安危，在此一舉。今不恤士卒而徇其私，非社稷之臣。」項羽晨朝上將軍宋義，即其帳中斬宋義頭，出令軍中曰：「宋義與齊謀反楚，楚王陰令羽誅之。」當是時，諸將皆慴服，莫敢枝梧。皆曰：「首立楚者，將軍家也。今將軍誅亂。」乃相與共立羽為假上將軍。使人追宋義子，及之齊，殺之。使桓楚報命於懷王。懷王因使項羽為上將軍，當陽君、蒲將軍皆屬項羽。</zh>
<ja>初め宋義が遇ひし所の斉の使者高陵君顕楚軍に在り、楚王に見えて曰く「宋義武信君の軍必ず敗れんことを論ぜしが、居ること数日、軍果して敗れぬ。兵未だ戦はずして先づ敗徴を見る、此れ兵を知ると謂ふべし」と。王宋義を召して与に事を計りて大いに之を説ぶ。因つて置きて以て上将軍と為す。項羽を魯公と為し、次将と為し、范増を末将と為し、趙を救ふ。諸ゝの別将皆宋義に属す、号して卿子冠軍と為す。行きて安陽に至り、留まること四十六日、進まず。項羽曰く「吾聞く、秦軍趙王を鉅鹿に囲むと。疾く兵を引きて河を渡り、楚は其の外を撃ち、趙は其の内に応ぜば、秦軍を破らんこと必せり」と。宋義曰く「然らず。夫れ牛の虻を搏つは以て蟣虱を破るべからず。今秦趙を攻む、戦勝たば則ち兵罷れん。我其の敝を承けん。勝たずんば則ち我兵を引きて鼓行して西せば、必ず秦を挙げん。故に先づ秦と趙とを闘はしむるに如かず。夫れ堅を被り鋭を執るは、義公に如かず。坐して策を運らすは、公義に如かず」と。因て令を軍中に下して曰く「猛なること虎のごとく、狠なること羊のごとく、貪なること狼のごとく、強にして使ふべからざる者は、皆之を斬らん」と。乃ち其の子宋襄を遣りて斉に相とす。身づから之を送り、無塩に至り、飲酒高会す。天寒く大いに雨り、士卒凍飢す。項羽曰く「将に力を戮せて秦を攻めんとするに、久しく留まりて行かず。今歳飢ゑ民貧しく、士卒芋菽を食らひ、軍に見糧無きに、乃ち飲酒高会す、兵を引きて河を渡り、趙の食に因り、趙と力を并せて秦を攻めずして、乃ち曰く『其の敝を承けん』と。夫れ秦の強きを以て新造の趙を攻む、其の勢必ず趙を挙げん。趙挙げられて秦強し。何の敝を之れ承けん。且つ国兵新たに破れ、王坐して席を安んぜず、境内を掃ひて専ら将軍に属す。国家の安危は、此の一挙に在り。今士卒を恤まずして其の私に徇ふ、社稷の臣に非ず」と。項羽晨に上将軍宋義に朝し、其の帳中に即きて、宋義の頭を斬る。令を軍中に出して曰く「宋義斉と謀りて楚に反く、楚王陰かに羽をして之を誅せしむ」と。是の時に当りて、諸将皆慴服し、敢へて枝梧するもの莫し。皆曰く「首め楚を立てしは、将軍の家なり。今将軍乱を誅せり」と。乃ち相与に共に羽を立てて仮の上将軍と為す。人をして宋義の子を追はしめ、之に斉に及びて、之を殺す。桓楚をして命を懐王に報ぜしむ。懐王因て項羽をして上将軍と為らしむ。当陽君、蒲将軍、皆項羽に属す。</ja>

<zh>項羽已殺卿子冠軍，威震楚國，名聞諸侯。乃遣當陽君、蒲將軍將卒二萬渡河，救鉅鹿。戰少利，陳餘復請兵。項羽乃悉引兵渡河，皆沈船，破釜甑，燒廬舍，持三日糧，以示士卒必死，無一還心。於是至則圍王離，與秦軍遇，九戰，絕其甬道，大破之，殺蘇角，虜王離。涉閒不降楚，自燒殺。當是時，楚兵冠諸侯。諸侯軍救鉅鹿下者十餘壁，莫敢縱兵。及楚擊秦，諸將皆從壁上觀。楚戰士無不一以當十，楚兵呼聲動天，諸侯軍無不人人惴恐。於是已破秦軍，項羽召見諸侯將，入轅門，無不膝行而前，莫敢仰視。項羽由是始為諸侯上將軍，諸侯皆屬焉。</zh>
<ja>項羽已に卿子冠軍を殺、威楚国に震ひ、名は諸侯に聞ゆ。乃ち当陽君、蒲将軍を遺はして卒二万を将ゐて河を渡り、鉅鹿を救はしむ。戦利少なし。陳余復兵を請ふ。項羽乃ち悉く兵を引きて河を渡り、皆船を沈め、釜甑を破り、廬舎を焼き、三日の糧を持ち、以て士卒に死を必して、一の還心無きを示す。是に於いて至れば則ち王離を囲み、秦軍と遇ひ、九戦し、其の甬道を絶ち、大いに之を破る。蘇角を殺し、王離を虜にす。渉間楚に降らず、自ら焼殺す。是の時に当りて、楚の兵諸侯に冠たり。諸侯の軍、鉅鹿の下を救ふ者十余壁、敢へて兵を縦つもの莫し。楚の秦を撃つに及びて、諸将皆壁上より観る。楚の戦士一以て十に当たらざるは無し。楚の兵の呼声天を動かし、諸侯の軍人人惴恐せざる無し。是に於いて已に秦軍を破り、項羽諸侯の将を召し見る。轅門に入るや、膝行して前まざるは無く、敢へて仰ぎ視るもの莫し。項羽是に由りて始めて諸侯の上将軍と為り、諸侯皆焉に属す。</ja>

<zh>章邯軍棘原，項羽軍漳南，相持未戰。秦軍數卻，二世使人讓章邯。章邯恐，使長史欣請事。至咸陽，留司馬門三日，趙高不見，有不信之心。長史欣恐，還走其軍，不敢出故道，趙高果使人追之，不及。欣至軍，報曰：「趙高用事於中，下無可為者。今戰能勝，高必疾妒吾功；戰不能勝，不免於死。願將軍孰計之。」陳餘亦遺章邯書曰：「白起為秦將，南征鄢郢，北阬馬服，攻城略地，不可勝計，而竟賜死。蒙恬為秦將，北逐戎人，開榆中地數千里，竟斬陽周。何者？功多，秦不能盡封，因以法誅之。今將軍為秦將三歲矣，所亡失以十萬數，而諸侯并起滋益多。彼趙高素諛日久，今事急，亦恐二世誅之，故欲以法誅將軍以塞責，使人更代將軍以脫其禍。夫將軍居外久，多內卻，有功亦誅，無功亦誅。且天之亡秦，無愚智皆知之。今將軍內不能直諫，外為亡國將，孤特獨立而欲常存，豈不哀哉！將軍何不還兵與諸侯為從，約共攻秦，分王其地，南面稱孤；此孰與身伏鈇質，妻子為僇乎？」章邯狐疑，陰使候始成使項羽，欲約。約未成，項羽使蒲將軍日夜引兵度三戶，軍漳南，與秦戰，再破之。項羽悉引兵擊秦軍汙水上，大破之。</zh>
<ja>章邯棘原に軍し、項羽漳南に軍し、相持して未だ戦はず。秦軍数ゝ却く。二世人をして章邯を譲めしむ。章邯恐れ、長史欣をして事を請はしむ。咸陽に至り、司馬門に留まること三日、趙高見ず、信ぜざるの心有り。長史欣恐れ、還りて其の軍に走り、敢へて故道に出でず。趙高果たして人をして之を追はしむ。及ばず。欣軍に至り、報じて曰く「趙高事を中に用ゐ、下為すべき者無し。今戦能く勝たば、高必ず吾が功を疾妒せん。戦勝つこと能はずんば、死を免れじ。願はくば将軍之を孰計せよ」と。陳余も亦章邯に書を遺りて曰く「白起秦の将と為り、南のかた鄢郢を征し、北のかた馬服を阬にし、城を攻め地を略すること、勝げて計るべからず。而も竟に死を賜はりき。蒙恬秦の将と為り、北のかた戎人を逐ひ、楡中の地を開くこと数千里、竟に陽周に斬られぬ。何となれば、功多きは、秦尽く封ずること能はず、因て法を以て之を誅するなり。今将軍秦の将と為ること三歳、亡失する所十万を以て数ふ。而して諸侯並び起ること滋ゝ益ゝ多し。彼の趙高素より諛ふこと日久し、今事急なり、亦二世の之を誅せんことを恐る。故に法を以て将軍を誅し以て責めを塞ぎ、人をして更に将軍に代はしめ、以て其の禍を脱せんと欲す。夫れ将軍外に居ること久しく、内隙多し。功有るも亦誅せられ、功無きも亦誅せられん。且つ天の秦を亡ぼすは、愚智と無く皆之を知れり。今将軍内は直諫すること能はず、外は亡国の将と為り、孤特独立して常に存せんと欲するは、豈に哀しからずや。将軍何ぞ兵を還して諸侯と従を為し、約して共に秦を攻め、分ちて其の地に王たり、南面して孤と称せざる。此れ身は斧質に伏し、妻子は僇と為るに孰与ぞ」と。章邯狐疑し、陰かに候始成をして項羽に使せしめ、約せんと欲す。約未だ成らざるに、項羽蒲将軍をして日夜兵を引きて三戸を渡り、漳南に軍せしむ、秦と戦ひ、再び之を破る。項羽悉く兵を引きて秦軍を汙水の上に撃ち、大いに之を破る。</ja>

<zh>章邯使人見項羽，欲約。項羽召軍吏謀曰：「糧少，欲聽其約。」軍吏皆曰：「善。」項羽乃與期洹水南殷虛上。已盟，章邯見項羽而流涕，為言趙高。項羽乃立章邯為雍王，置楚軍中。使長史欣為上將軍，將秦軍為前行。\n到新安。諸侯吏卒異時故繇使屯戍過秦中，秦中吏卒遇之多無狀，及秦軍降諸侯，諸侯吏卒乘勝多奴虜使之，輕折辱秦吏卒。秦吏卒多竊言曰：「章將軍等詐吾屬降諸侯，今能入關破秦，大善；即不能，諸侯虜吾屬而東，秦必盡誅吾父母妻子。」諸侯微聞其計，以告項羽。項羽乃召黥布、蒲將軍計曰：「秦吏卒尚眾，其心不服，至關中不聽，事必危，不如擊殺之，而獨與章邯、長史欣、都尉翳入秦。」於是楚軍夜擊阬秦卒二十餘萬人新安城南。</zh>
<ja>章邯人をして項羽に見えしめ、約せんと欲す。項羽軍吏を召して謀りて曰く「糧少し、其の約を聴かんと欲す」と。軍吏皆曰く「善し」と。項羽乃ち与に洹水の南殷虚の上に期す。已に盟ひ、章邯項羽を見て流涕し、為に趙高を言ふ。項羽乃ち章邯を立てて雍王と為し、楚軍中に置く。長史欣を上将軍と為し、秦軍を将ゐて前行を為さしめ、新安に到る。\n諸侯の吏卒、異時故繇使屯戍し秦中を過ぐるとき、秦中の吏卒之を遇すること多く無状なりき。秦軍が諸侯に降るに及び、諸侯の吏卒勝に乗じ多く奴虜として之を使ひ、軽ゝしく秦の吏卒を折辱す。秦の吏卒多く窃かに言ひて曰く「章将軍等吾が属に詐りて諸侯に降れり。今能く関に入り秦を破らば、大いに善からん。即し能はずんば、諸侯吾が属を虜にして東せん、秦必ず尽く吾が父母妻子を誅せん」と。諸将微に其の計を聞き、以て項羽に告ぐ。項羽乃ち黥布、蒲将軍を召し、計りて曰く「秦の吏卒尚ほ衆く、其の心服せず。関中に至りて聴かずんば、事必ず危ふからん。之を撃殺して、独り章邯、長史欣、都尉翳と与に秦に入らんには如かじ」と。是に於いて楚軍夜撃ちて秦の卒二十余万人を新安城の南に阬にす。</ja>

<zh>行略定秦地。函谷關有兵守關，不得入。又聞沛公已破咸陽，項羽大怒，使當陽君等擊關。項羽遂入，至于戲西。沛公軍霸上，未得與項羽相見。沛公左司馬曹無傷使人言於項羽曰：「沛公欲王關中，使子嬰為相，珍寶盡有之。」項羽大怒，曰：「旦日饗士卒，為擊破沛公軍！」當是時，項羽兵四十萬，在新豐鴻門，沛公兵十萬，在霸上。范增說項羽曰：「沛公居山東時，貪於財貨，好美姬。今入關，財物無所取，婦女無所幸，此其志不在小。吾令人望其氣，皆為龍虎，成五采，此天子氣也。急擊勿失。」</zh>
<ja>行ゝ秦の地を略定し、函谷関に至る。兵有り関を守り、入ることを得ず。又聞く、沛公已に咸陽を破りと。項羽大いに怒り、当陽君等をして関を撃たしむ、項羽遂に入り、戯西に至る。沛公霸上に軍し、未だ項羽と相見ることを得ず。沛公左司馬曹無傷、人をして項羽に言はしめて曰く「沛公関中に王たらんと欲し、子嬰をして相と為らしめ、珍宝は尽く之を有てり」と。項羽大いに怒りて曰く「旦日士卒を饗し、為に撃ちて沛公軍を破らん」と。是の時に当りて、項羽の兵は四十万、新豊の鴻門に在り。沛公の兵は十万、霸上に在り。范増項羽に説きて曰く「沛公山東に居りし時、財貨を貪り、美姫を好めり。今関に入り、財物取所無、婦女幸する所無し、此れ其の志小に在らざるなり。吾人をして其の気を望ましむるに、皆龍虎にして五采を成すと為す。此れ天子の気なり。急に撃ちて失ふこと勿かれ」と。</ja>

<zh>楚左尹項伯者，項羽季父也，素善留侯張良。張良是時從沛公，項伯乃夜馳之沛公軍，私見張良，具告以事，欲呼張良與俱去。曰：「毋從俱死也。」張良曰：「臣為韓王送沛公，沛公今事有急，亡去不義，不可不語。」良乃入，具告沛公。沛公大驚，曰：「為之柰何？」張良曰：「誰為大王為此計者？」曰：「鯫生說我曰『距關，毋內諸侯，秦地可盡王也』。故聽之。」良曰：「料大王士卒足以當項王乎？」沛公默然，曰：「固不如也，且為之柰何？」張良曰：「請往謂項伯，言沛公不敢背項王也。」沛公曰：「君安與項伯有故？」張良曰：「秦時與臣游，項伯殺人，臣活之。今事有急，故幸來告良。」沛公曰「孰與君少長？」良曰：「長於臣。」沛公曰「君為我呼入，吾得兄事之。」張良出，要項伯。項伯即入見沛公。沛公奉卮酒為壽，約為婚姻，曰：「吾入關，秋豪不敢有所近，籍吏民，封府庫，而待將軍。所以遣將守關者，備他盜之出入與非常也。日夜望將軍至，豈敢反乎！願伯具言臣之不敢倍德也。」項伯許諾。謂沛公曰：「旦日不可不蚤自來謝項王。」沛公曰：「諾。」於是項伯復夜去，至軍中，具以沛公言報項王。因言曰：「沛公不先破關中，公豈敢入乎？今人有大功而擊之，不義也，不如因善遇之。」項王許諾。</zh>
<ja>楚の左尹項伯は、項羽の季父なり。素より留侯張良に善し。張良是の時沛公に従ふ、項伯乃ち夜馳せて沛公の軍に之き、私かに張良を見、具に告ぐるに事を以てす。張良を呼びて与に俱に去らんことを欲して曰く「従ひて俱に死ぬこと毋かれ」と。張良曰く「臣韓王の為に沛公を送る、沛公今事急有りて、亡げ去るは不義なり、語らざるべからず」と。良乃ち入り、具に沛公に告ぐ。沛公大いに驚きて曰く「之を為すこと奈何せん」と。張良曰「誰か大王の為に此の計を為せる者ぞ」と。曰く「鯫生我に説きて曰く『関を距ぎて諸侯を内るること毋かれ、秦の地は尽く王たるべからん』と。故に之を聴けり」と。良曰く「大王の士卒を料るに、以て項王に当たるに足るか」と。沛公黙然たり、曰く「固に如かざるなり。且つ之を為すこと奈何せん」と。張良曰く「請ふ往きて項伯に謂ひて、沛公敢へて項王に背かずと言はん」と。沛公曰く「君安くんぞ項伯と故有る」と。張良曰く「秦の時臣と游べり。項伯人を殺し、臣之を活かせり。今事急有り、故に幸に来りて良に告ぐ」と。沛公曰く「君と少長孰れぞ」と。良曰く「臣よりも長ぜり」と。沛公曰く「君我が為に呼び入れよ、吾之に兄事するを得ん」と。張良出でて項伯を要す。項伯即ち入りて沛公に見ゆ。沛公卮酒を奉じて寿を為し、婚姻を為すを約して曰く「吾関に入り、秋毫も敢へて近づくる所有らず。吏民を籍し、府庫を封じて、将軍を待てり。将を遣はして関を守らしめし所以は、他盜の出入と非常とに備へしなり。日夜将軍の至らんことを望めり。豈に敢へて反かんや。願はくは伯具に臣が敢へて徳に倍かざることを言へ」と。項伯許諾し、沛公に謂ひて曰く「旦日蚤く自ら来りて項王に謝せざるべからず」と。沛公曰く「諾」と。是に於いて項伯復た夜去り、軍中に至り、具に沛公の言を以て項王に報ず。因って言ひて曰く「沛公先づ関中を破らざりせば、公豈に敢へて入らんや。今人大功有り、而るに之を撃つは、不義なり。因りて善く之に遇せんには如かず」と。項王許諾す。</ja>

<zh>沛公旦日從百餘騎來見項王，至鴻門，謝曰：「臣與將軍戮力而攻秦，將軍戰河北，臣戰河南，然不自意能先入關破秦，得復見將軍於此。今者有小人之言，令將軍與臣有郤。」項王曰：「此沛公左司馬曹無傷言之；不然，籍何以至此。」項王即日因留沛公與飲。項王、項伯東向坐。亞父南向坐。亞父者，范增也。沛公北向坐，張良西向侍。范增數目項王，舉所佩玉珪以示之者三，項王默然不應。范增起，出召項莊，謂曰：「君王為人不忍，若入前為壽，壽畢，請以劍舞，因擊沛公於坐，殺之。不者，若屬皆且為所虜。」莊則入為壽，壽畢，曰：「君王與沛公飲，軍中無以為樂，請以劍舞。」項王曰：「諾。」項莊拔劍起舞，項伯亦拔劍起舞，常以身翼蔽沛公，莊不得擊。於是張良至軍門，見樊噲。樊噲曰：「今日之事何如？」良曰：「甚急。今者項莊拔劍舞，其意常在沛公也。」噲曰：「此迫矣，臣請入，與之同命。」噲即帶劍擁盾入軍門。交戟之衛士欲止不內，樊噲側其盾以撞，衛士仆地，噲遂入，披帷西向立，瞋目視項王，頭髪上指，目眥盡裂。項王按劍而跽曰：「客何為者？」張良曰：「沛公之參乘樊噲者也。」項王曰：「壯士，賜之卮酒。」則與斗卮酒。噲拜謝，起，立而飲之。項王曰：「賜之彘肩。」則與一生彘肩。樊噲覆其盾於地，加彘肩上，拔劍切而啗之。項王曰：「壯士，能復飲乎？」樊噲曰：「臣死且不避，卮酒安足辭！夫秦王有虎狼之心，殺人如不能舉，刑人如恐不勝，天下皆叛之。懷王與諸將約曰『先破秦入咸陽者王之』。今沛公先破秦入咸陽，豪毛不敢有所近，封閉宮室，還軍霸上，以待大王來。故遣將守關者，備他盜出入與非常也。勞苦而功高如此，未有封侯之賞，而聽細說，欲誅有功之人。此亡秦之續耳，竊為大王不取也。」項王未有以應，曰：「坐。」樊噲從良坐。坐須臾，沛公起如廁，因招樊噲出。</zh>
<ja>沛公旦日百余騎を従へ、来りて項王に見ゆ。鴻門に至り、謝して曰く「臣と将軍と与に力を戮せて秦を攻む。将軍は河北に戦ひ、臣は河南に戦ふ。然れども自ら意はざりき、能く先づ関に入りて秦を破り、復た将軍に此に見ゆるを得んとは。今者小人の言有り、将軍をして臣と郤有らしむ」と。項王曰く「此れ沛公の左司馬曹無傷之を言へり。然らずんば、籍何を以て此に至らん」と。項王即日、因て沛公を留めて与に飲す。項王項伯は東に嚮つて坐し、亜父は南に嚮つて坐す。亜父とは范増なり。沛公は北に嚮つて坐し、張良は西に嚮つて待す。范増数ゝ項王に目し、佩ぶる所の玉玦を挙げて以て之に示す者三たびす。項王黙然として応ぜず。范増起つて出で、項荘を召して謂ひて曰く「君王人と為り忍びず。若入り前みて寿を為せ。寿畢はりて、請うて剣を以て舞ひ、因つて沛公を坐に撃ちて之を殺せ。不ずんば若が属皆且に虜とする所と為らんとす」と。荘則ち入りて寿を為す。寿畢はりて曰く「君王沛公と飲す。軍中以て楽を為す無し。請ふ剣を以て舞はん」と。項王曰く「諾」と。項荘剣を抜き起て舞ひ、項伯も亦剣を抜き起て舞ひ、常に身を以て沛公を翼蔽す。荘撃つを得ず。是に於いて張良軍門に至り、樊噲を見る。樊噲曰く「今日の事何如」と。良曰く「甚だ急なり。今者項荘剣を抜きて舞ふ。其の意常に沛公に在るなり」と。噲曰く「此れ迫れり。臣請ふ、入りて之と命を同じうせん」と。噲即ち剣を帯び盾を擁して軍門に入る。交戟の衛士止めて内れざらんと欲す。樊噲其の盾を側てて、以て撞き、衛士を地に仆す。噲遂に入り、帷を披きて西に嚮つて立ち、目を瞋らして項王を視る。頭髪上指し、目眦尽く裂く。項王剣を按じて跽して曰く「客何為る者ぞ」と。張良曰く「沛公の参乗樊噲といふ者なり」と。項王曰く「壮士なり。之に卮酒を賜へ」と。則ち斗卮酒を与ふ。噲拝謝して起ち、立ちながらにして之を飲む。項王曰く「之に彘肩を賜へ」と。則ち一の生彘肩を与ふ。樊噲其の盾を地に覆し彘肩を上に加へ、剣を抜き切つて之を啗ふ。項王曰「壮士なり。能く復た飲むか」と。樊噲曰く「臣死すら且つ避けず。卮酒安くんぞ辞するに足らん。夫れ秦王虎狼の心有り。人を殺す挙ぐる能はざるがごとく、人を刑するに勝へざるを恐るるがごとし。天下皆之に叛けり。懐王諸将と約して曰く『先づ秦を破り咸陽に入る者は之を王とせん』と。今沛公先づ秦を破りて咸陽に入るも、毫毛も敢へて近づくる所有らず。宮室を封閉し、還りて覇上に軍し、以て大王の来るを待てり。故らに将を遣りて関を守れるは、他盗の出入と非常とに備へしなり。労苦して功高きこと此くのごとし。未だ封侯の賞有らず。而るに細説を聴き、有功の人を誅せんと欲す。此れ亡秦の続のみ。窃かに大王の為に取らざるなり」と。項王未だ以て応ふる有らず。曰く「坐せよ」と。樊噲良に従ひて坐す。坐すること須臾にして、沛公起ちて厠に如き、因て樊噲を招きて出づ。</ja>

<zh>沛公已出，項王使都尉陳平召沛公。沛公曰：「今者出，未辭也，為之柰何？」樊噲曰：「大行不顧細謹，大禮不辭小讓。如今人方為刀俎，我為魚肉，何辭為。」於是遂去。乃令張良留謝。良問曰：「大王來何操？」曰：「我持白璧一雙，欲獻項王，玉斗一雙，欲與亞父，會其怒，不敢獻。公為我獻之」張良曰：「謹諾。」當是時，項王軍在鴻門下，沛公軍在霸上，相去四十里。沛公則置車騎，脫身獨騎，與樊噲、夏侯嬰、靳彊、紀信等四人持劍盾步走，從酈山下，道芷陽閒行。沛公謂張良曰：「從此道至吾軍，不過二十里耳。度我至軍中，公乃入。」沛公已去，閒至軍中，張良入謝，曰：「沛公不勝桮杓，不能辭。謹使臣良奉白璧一雙，再拜獻大王足下；玉斗一雙，再拜奉大將軍足下。」項王曰：「沛公安在？」良曰：「聞大王有意督過之，脫身獨去，已至軍矣。」項王則受璧，置之坐上。亞父受玉斗，置之地，拔劍撞而破之，曰：「唉！豎子不足與謀。奪項王天下者，必沛公也，吾屬今為之虜矣。」沛公至軍，立誅殺曹無傷。</zh>
<ja>沛公已に出づ。項王都尉陳平をして沛公を召さしむ。沛公曰く「今者出づるに未だ辞せざりしなり。之を為すこと奈何せん」と。樊噲曰く「大行は細謹を顧みず、大礼は小譲を辞せず。如今人は方に刀俎たり、我は魚肉たり。何ぞ辞するを為さん」と。是に於いて遂に去る。乃ち張良をして留まりて謝せしむ。良問うて曰く「大王来るとき何をか操る」と。曰く「我白璧一雙を持し、項王に献ぜんと欲す。玉斗一雙、亜父に与へんと欲せしが、其の怒りに会ひ、敢へて献ぜざりき。公我が為に之を献ぜよ」と。張良曰く「謹みて諾す」と。是の時に当りて、項王の軍は鴻門の下に在り、沛公の軍は霸上に在り、相去ること四十里。沛公則ち車騎を置き、身を脱して独り騎り、樊噲、夏侯嬰、靳強、紀信等四人と剣盾を持して歩走し、酈山の下より、芷陽に道して間行す。沛公張良に謂ひて曰く「此の道より吾が軍に至るは、二十里に過ぎざるのみ。我が軍中に至れるを度り、公乃ち入れ」と。沛公已に去り、間くにして軍中に至る。張良入りて謝して曰く「沛公杯杓に勝へず、辞する能はず。謹みて臣良をして白璧一雙を奉じ、再拝して大王の足下に献し、玉斗一雙、再拝して大将軍の足下に奉ぜしむ」と。項王曰く「沛公安くにか在る」と。良曰「大王之を督過するに意有りと聞き、身を脱して独り去りぬ、已に軍に至りしならん」と。項王則ち璧を受け、之を坐上に置く。亜父玉斗を受け、之を地に置き、剣を抜き撞きて之を破り、曰く「唉。豎子は与に謀るに足らず。項王の天下を奪はん者は、必ず沛公なり。吾が属今に之が虜と為らん」と。沛公軍に至り、立ちどころに曹無傷を誅殺す。</ja>

<zh>居數日，項羽引兵西屠咸陽，殺秦降王子嬰，燒秦宮室，火三月不滅；收其貨寶婦女而東。人或說項王曰：「關中阻山河四塞，地肥饒，可都以霸。」項王見秦宮皆以燒殘破，又心懷思欲東歸，曰：「富貴不歸故鄉，如衣繡夜行，誰知之者！」說者曰：「人言楚人沐猴而冠耳，果然。」項王聞之，烹說者。</zh>
<ja>居ること数日、項羽兵を引きて西し、咸陽を屠り、秦の降王子嬰を殺し、秦の宮室を焼く。火三月滅えず。其の貨宝、婦女を収めて東す。人或いは項王に説きて曰く「関中は山河を阻てて四塞なり。地は肥饒なり。都して以て覇たるべし」と。項王秦の宮室の皆以て焼けて残破せるを見て、又心に懐思し東に帰らんと欲す。曰く「富貴にして故郷に帰らざるは、錦を衣て夜行くがごとし。誰か之を知る者ぞ」と。説者曰く「人言ふ、『楚人は沐猴にして冠するのみ』と。果たして然り」と。項王之を聞き説者を烹る。</ja>

<zh>項王使人致命懷王。懷王曰：「如約。」乃尊懷王為義帝。項王欲自王，先王諸將相。謂曰：「天下初發難時，假立諸侯後以伐秦。然身被堅執銳首事，暴露於野三年，滅秦定天下者，皆將相諸君與籍之力也。義帝雖無功，故當分其地而王之。」諸將皆曰：「善。」乃分天下，立諸將為侯王。項王、范增疑沛公之有天下，業已講解，又惡負約，恐諸侯叛之，乃陰謀曰：「巴、蜀道險，秦之遷人皆居蜀。」乃曰：「巴、蜀亦關中地也。」故立沛公為漢王，王巴、蜀、漢中，都南鄭。而三分關中，王秦降將以距塞漢王。項王乃立章邯為雍王，王咸陽以西，都廢丘。長史欣者，故為櫟陽獄掾，嘗有德於項梁；都尉董翳者，本勸章邯降楚。故立司馬欣為塞王，王咸陽以東至河，都櫟陽；立董翳為翟王，王上郡，都高奴。徙魏王豹為西魏王，王河東，都平陽。瑕丘申陽者，張耳嬖臣也，先下河南（郡），迎楚河上，故立申陽為河南王，都雒陽。韓王成因故都，都陽翟。趙將司馬卬定河內，數有功，故立卬為殷王，王河內，都朝歌。徙趙王歇為代王。趙相張耳素賢，又從入關，故立耳為常山王，王趙地，都襄國。當陽君黥布為楚將，常冠軍，故立布為九江王，都六。鄱君吳芮率百越佐諸侯，又從入關，故立芮為衡山王，都邾。義帝柱國共敖將兵擊南郡，功多，因立敖為臨江王，都江陵。徙燕王韓廣為遼東王。燕將臧荼從楚救趙，因從入關，故立荼為燕王，都薊。徙齊王田市為膠東王。齊將田都從共救趙，因從入關，故立都為齊王，都臨菑。故秦所滅齊王建孫田安，項羽方渡河救趙，田安下濟北數城，引其兵降項羽，故立安為濟北王，都博陽。田榮者，數負項梁，又不肯將兵從楚擊秦，以故不封。成安君陳餘棄將印去，不從入關，然素聞其賢，有功於趙，聞其在南皮，故因環封三縣。番君將梅鋗功多，故封十萬戶侯。項王自立為西楚霸王，王九郡，都彭城。</zh>
<ja>項王人をして命を懐王に致さしむ。懐王曰く「約のごとくせよ」と。乃ち懐王を尊びて義帝と為す。項王自ら王たらんと欲し、先づ諸将相を王とす、謂ひて曰く「天下初めて難を発せる時、仮に諸侯の後を立てて以て秦を伐てり。然れども身に堅を被り鋭を執り事を首め、野に暴露すること三年、秦を滅ぼし天下を定めたるは、皆将相諸君と籍との力なり。義帝は功無しと雖も、故当に其の地を分かちて之に王とすべし」と。諸将皆曰く「善し」と。乃ち天下を分かち、諸将を立てて侯王と為す。項王、范増、沛公の天下を有たんことを疑へども、業に已に講解せり。又約に負くを悪み、諸侯の之に叛かんことを恐れ、乃ち陰かに謀りて曰く「巴、蜀は道険にして、秦の遷人皆蜀に居り」と。乃ち曰く「巴、蜀も亦関中の地なり」と。故に沛公を立てて漢王と為し、巴蜀漢中に王とす。南鄭に都す。而して関中を三分して、秦の降将を王とし、以て漢王を距塞す。項王乃ち章邯を立てて雍王と為り、咸陽以西に王とす。廃丘に都す。長史欣は、故櫟陽の獄掾たり。嘗て項梁に徳有り。都尉董翳は、本章邯に勧めて楚に降らしむ。故に司馬欣を立てて塞王と為し、咸陽より以東、河に至るまでに王とす。櫟陽に都す。董翳を立てて翟王と為し、上郡に王とす。高奴に都す。魏王豹を徙して西魏王と為し、河東に王とす。平陽に都す。瑕丘の申陽は、張耳の嬖臣なり。先に河南（郡）を下し、楚を河上に迎ふ。故に申陽を立てて河南王と為す。洛陽に都す。韓王成は故都に因り、陽翟に都す。趙の将司馬卬は河内を定め、数ゝ功有り。故に卬を立てて殷王と為し、河内に王とす。朝歌に都す。趙王歇を徙して代王と為す。趙の相張耳は素賢にして、又従つて関に入る。故に耳を立てて常山王と為し、趙の地に王とす。襄国に都す。当陽君黥布は楚の将と為り、常に軍に冠たり。故に布を立てて九江王と為す。六に都す。鄱君呉芮は百越を率ゐて諸侯を佐け、又従つて関に入る。故に芮を立てて衡山王と為す。邾に都す。義帝の柱国共敖は兵を将ゐて南郡を撃ち、功多。因つて敖を立てて臨江王と為す。江陵に都す。燕王韓広を徙して遼東王と為す。燕の将臧荼は楚に従つて趙を救ひ、因つて従つて関に入る。故に荼を立てて燕王と為す。薊に都す。斉王田市を徙して膠東王と為す。斉の将田都従つて共に趙を救ひ、因つて従つて関に入る。故に都を立てて斉王と為す。臨淄に都す。故秦の滅ぼしし所の斉王建の孫田安は、項羽方に河を渡りて趙を救ひしとき、田安済北の数城を下し、其の兵を引きて項羽に降る。故に安を立てて濟北王と為す。博陽に都す。田栄は、数ゝ項梁に負く。又兵を将ゐて楚に従つて秦を撃つを肯ぜず、故を以て封ぜず。成安君陳余は将印を棄て去り、従つて関に入らず。然れども素より其の賢にして趙に功有りと聞く。其の南皮に在るを聞き、故に因つて三県を環らし封ず。番君の将梅鋗は功多し、故に十万戸侯に封ず。項王自立して西楚霸王と為り、九郡にたり、彭城に都す。</ja>

<zh>漢之元年四月，諸侯罷戲下，各就國。項王出之國，使人徙義帝，曰：「古之帝者地方千里，必居上游。」乃使使徙義帝長沙郴縣。趣義帝行，其群臣稍稍背叛之，乃陰令衡山、臨江王擊殺之江中。韓王成無軍功，項王不使之國，與俱至彭城，廢以為侯，已又殺之。臧荼之國，因逐韓廣之遼東，廣弗聽，荼擊殺廣無終，</zh>
<ja>漢の元年四月、諸侯戯下を罷め、各ゝ国に就く。項王出でて国に之く。人をして義帝を徙さしめて曰く「古の帝は地方千里、必ず上游に居り」と。乃ち使をして義帝を長沙の彬県に徙さしむ。義帝を趣して行かしむ。其の群臣稍ゝ之に背叛す、乃ち陰かに衡山、臨江王をして之を江中に撃殺せしむ。韓王成は軍功無し、項王国に之かしめず、与に俱に彭城に至り、廃して以て侯と為す。已にして又之を殺す。臧荼国に之く。因て韓広を逐うて遼東に之かしむ。広聴かず。荼広を無終に撃殺し、并せて其の地に王たり。</ja>

<zh>田榮聞項羽徙齊王市膠東，而立齊將田都為齊王，乃大怒，不肯遣齊王之膠東，因以齊反，迎擊田都。田都走楚。齊王市畏項王，乃亡之膠東就國。田榮怒，追擊殺之即墨。榮因自立為齊王，而西殺擊濟北王田安，并王三齊。榮與彭越將軍印，令反梁地。陳餘陰使張同、夏說說齊王田榮曰：「項羽為天下宰，不平。今盡王故王於醜地，而王其群臣諸將善地，逐其故主趙王，乃北居代，餘以為不可。聞大王起兵，且不聽不義，願大王資餘兵，請以擊常山，以復趙王，請以國為捍蔽。」齊王許之，因遣兵之趙。陳餘悉發三縣兵，與齊并力擊常山，大破之。張耳走歸漢。陳餘迎故趙王歇於代，反之趙。趙王因立陳餘為代王。</zh>
<ja>田栄は項羽が斉王市を膠東に徙し、而して斉の将田都を立てて斉王と為すと聞き、乃ち大いに怒り、肯へて斉王をして膠東に之かしめず、因て斉を以て反し、田都を迎へ撃つ。田都楚に走る。斉王市項王を畏れ、乃ち亡げて膠東に之き国に就く。田栄怒り、追撃して之を即墨に殺す。栄因て自立して斉王と為り、而して西のかた済北王田安を撃殺し、并せて三斉に王たり。栄彭越に将軍の印を与へ、梁の地に反せしむ。陳余陰かに張同、夏説をして斉王田栄に説かしめて曰く「項羽天下の宰と為り、平かならず。今尽く故王を醜地に王とし、而して其の群臣諸将を善地に王とす。其故主趙王を逐ひ、乃ち北のかた代に居く。餘以為へらく不可なりと。聞く、大王兵を起こし、且つ不義に聴かずと。願はくは大王、餘に兵を資せよ。請ふ以て常山を撃ち、以て趙王を復せん、請ふ国を以て捍蔽と為らん」と。斉王之を許し、因て兵を遣はして趙に之かしむ。陳余悉く三県の兵を発し、斉と力を并せて常山を撃ち、大いに之を破る。張耳走りて漢に帰す。陳余故の趙王歇を代より迎へ、之を趙に反す。趙王因て陳余を立てて代王と為す。</ja>

<zh>是時，漢還定三秦。項羽聞漢王皆已并關中，且東，齊、趙叛之：大怒。乃以故吳令鄭昌為韓王，以距漢。令蕭公角等擊彭越。彭越敗蕭公角等。漢使張良徇韓，乃遺項王書曰：「漢王失職，欲得關中，如約即止，不敢東。」又以齊、梁反書遺項王曰：「齊欲與趙并滅楚。」楚以此故無西意，而北擊齊。徵兵九江王布。布稱疾不往，使將將數千人行。項王由此怨布也。漢之二年冬，項羽遂北至城陽，田榮亦將兵會戰。田榮不勝，走至平原，平原民殺之。遂北燒夷齊城郭室屋，皆阬田榮降卒，系虜其老弱婦女。徇齊至北海，多所殘滅。齊人相聚而叛之。於是田榮弟田橫收齊亡卒得數萬人，反城陽。項王因留，連戰未能下。</zh>
<ja>是の時、漢還りて三秦を定め、項羽、漢王皆已に関中を并せ、且つ東のかた、斉、趙の之に叛くを聞き、大いに怒る。乃ち故の呉の令鄭昌を以て韓王と為し、以て漢を距ぎ、蕭公角等をして彭越を撃たしむ。彭越蕭公角等を敗る。漢張良をして韓を徇へしむ。乃ち項王に書を遺りて曰く「漢王職を失ひ、関中を得んことを欲す、約のごとくせば即ち止まり、敢へて東せじ」と。又斉、梁の反書を以て項王に遺りて曰く「斉趙と并せて楚を滅ぼさんと欲す」と。楚此れを以ての故に西する意無く、而して北のかた斉を撃つ。兵を九江王布徴す。布疾と称して往かず、将をして数千人を将ゐて行かしむ。項王此れに由りて布を怨む。漢の二年冬、項羽遂に北のかた城陽に至る。田栄も亦兵を将ゐて会戦す。田栄勝たず。走りて平原に至る。平原の民之を殺す。遂に北のかた斉の城郭室屋を焼夷し、皆田栄の降卒を阬にし、其の老弱婦女を係虜し、斉を徇へて北海に至り、残滅する所多し。斉人相聚まりて之に叛く。是に於いて田栄の弟田橫、斉の亡卒を収めて、数万人を得、城陽に反す。項王因て留まり、連戦すれども未だ下すこと能はず。</ja>

<zh>春，漢王部五諸侯兵，凡五十六萬人，東伐楚。項王聞之，即令諸將擊齊，而自以精兵三萬人南從魯出胡陵。四月，漢皆已入彭城，收其貨寶美人，日置酒高會。項王乃西從蕭，晨擊漢軍而東，至彭城，日中，大破漢軍。漢軍皆走，相隨入穀、泗水，殺漢卒十餘萬人。漢卒皆南走山，楚又追擊至靈壁東睢水上。漢軍卻，為楚所擠，多殺，漢卒十餘萬人皆入睢水，睢水為之不流。圍漢王三匝。於是大風從西北而起，折木發屋，揚沙石，窈冥晝晦，逢迎楚軍。楚軍大亂，壞散，而漢王乃得與數十騎遁去，欲過沛，收家室而西；楚亦使人追之沛，取漢王家：家皆亡，不與漢王相見。漢王道逢得孝惠、魯元，乃載行。楚騎追漢王，漢王急，推墮孝惠、魯元車下，滕公常下收載之。如是者三。曰：「雖急不可以驅，柰何棄之？」於是遂得脫。求太公、呂后不相遇。審食其從太公、呂后閒行，求漢王，反遇楚軍。楚軍遂與歸，報項王，項王常置軍中。</zh>
<ja>春、漢王五諸侯兵凡そ五十六万人を部し、東して楚を伐つ。項王之を聞き、即ち諸将をして斉を撃たしめ、而して自ら精兵三万人を以て南のかた魯より胡陵に出づ。四月、漢皆已に彭城に入り、其の貨宝美人を収め、日に置酒高会す。項王乃ち西のかた蕭より晨に漢軍を撃ち、而して東のかた彭城に至り、日中大いに漢軍を破る。楚軍皆走り、相随ひて穀、泗水に入る。漢の卒十余万人を殺す。漢の卒皆南のかた山に走る。楚又追ひ撃ち、霊壁の東睢水の上に至る。漢軍却き、楚の擠す所と為る。多く漢の卒を殺す。十余万人皆睢水に入り、睢水之が為に流れず。漢王を囲むこと三匝。是に於いて大風西北よりして起ち、木を折り屋を発き、沙石を揚げ、窈冥にして昼晦く、楚軍を逢迎す。楚軍大いに乱れ壊散し、而して漢王乃ち数十騎と与に遁れ去ることを得たり。沛を過ぎて、家室を収めて西せんと欲す。楚も亦人をして追ひて沛に之き、漢王の家を取らしむ。家皆亡げ、漢王と相見ず。漢王道に逢ひて孝惠、魯元を得たり、乃ち載せて行く。楚の騎漢王を追ふ。漢王急なり、孝惠、魯元を車下に推し堕とす。滕公常に下りて之を収め載す。是くのごとき者三たび。曰く「急なりと雖も、以て駆るべからずとして、奈何ぞ之を棄てん」と。是に於いて遂に脱することを得たり。太公、呂后を求むれども相遇はず。審食其、太公、呂后に従ひ間行して漢王を求む。反つて楚軍に遇ふ。楚軍遂に与に帰り、項王に報ず。項王常に軍中に置く。</ja>

<zh>是時呂后兄周呂侯為漢將兵居下邑，漢王閒往從之，稍稍收其士卒。至滎陽，諸敗軍皆會，蕭何亦發關中老弱未傅悉詣滎陽，復大振。楚起於彭城，常乘勝逐北，與漢戰滎陽南京、索閒，漢敗楚，楚以故不能過滎陽而西。</zh>
<ja>是の時呂后の兄周呂侯、漢の為に兵を将ゐて下邑に居り、漢王間に往きて之に従ひ、稍稍其の士卒を収め、滎陽に至る。諸の敗軍皆会す。蕭何も亦関中の老弱未だ傅せざるものを発し、悉く滎陽に詣らしめ、復た大いに振ふ。楚彭城より起ち、常に勝に乗じて北ぐるを逐ひ、漢と滎陽の南京索の間に戦ふ。漢楚を敗る。楚故を以て滎陽を過ぎて西すること能はず。</ja>

<zh>項王之救彭城，追漢王至滎陽，田橫亦得收齊，立田榮子廣為齊王。漢王之敗彭城，諸侯皆復與楚而背漢。漢軍滎陽，筑甬道屬之河，以取敖倉粟。漢之三年，項王數侵奪漢甬道，漢王食乏，恐，請和，割滎陽以西為漢。</zh>
<ja>項王の彭城を救ひ、漢王を追ひて滎陽に至るや、田横も亦斉を収むることを得、田栄の子広を立てて斉王と為す。漢王の彭城に敗るるや、諸侯皆復た楚に与して漢に背く。漢滎陽に軍し、甬道を筑きて之を河に属し、以て敖倉の粟を取る。漢の三年、項王数ゝ漢の甬道を侵奪し、漢王食乏し。恐れて和を請ひ、滎陽以西を割きて漢と為す。</ja>

<zh>項王欲聽之。歷陽侯范增曰：「漢易與耳，今釋弗取，後必悔之。」項王乃與范增急圍滎陽。漢王患之，乃用陳平計閒項王。項王使者來，為太牢具，舉欲進之。見使者，詳驚愕曰：「吾以為亞父使者，乃反項王使者。」更持去，以惡食食項王使者。使者歸報項王，項王乃疑范增與漢有私，稍奪之權。范增大怒，曰：「天下事大定矣，君王自為之。願賜骸骨歸卒伍。」項王許之。行未至彭城，疽發背而死。</zh>
<ja>項王之を聴さんと欲す。歴陽侯范増曰く「漢は与し易きのみ。今釈して取らずんば、後必ず之を悔いん」と。項王乃ち范増と与に急に滎陽を囲む。漢王之を患ひ、乃ち陳平の計を用ゐて項王を間す。項王の使者来る。太牢の具を為し、挙げて之を進めんと欲す。使者を見、詳りて驚愕して曰く「吾は亜父の使者と以為へり、乃ち反つて項王の使者なり」と。更に持ち去り、悪食を以て項王の使者に食はしむ。使者帰りて項王に報ず。項王乃ち范増が漢と私有るを疑ひ、稍く之が権を奪ふ。范増大いに怒りて曰く「天下の事大いに定まれり。君王自ら之を為せ。願はくは骸骨を賜ひて卒伍に帰らん」と。項王之を許す。行きて未だ彭城に至らずして、疽背に発して死す。</ja>

<zh>漢將紀信說漢王曰：「事已急矣，請為王誑楚為王，王可以閒出。」於是漢王夜出女子滎陽東門被甲二千人，楚兵四面擊之。紀信乘黃屋車，傅左纛，曰：「城中食盡，漢王降。」楚軍皆呼萬歲。漢王亦與數十騎從城西門出，走成皋。項王見紀信，問：「漢王安在？」曰：「漢王已出矣。」項王燒殺紀信。</zh>
<ja>漢の将紀信漢王に説きて曰く「事已に急なり、請ふ王の為に楚を誑きて王と為らん。王以て間出すべし」と。是に於いて漢王夜女子を滎陽の東門より出だす。甲を被るもの二千人、楚の兵四面より之を撃つ。紀信黄屋の車に乗り、左纛を傅けて曰く「城中食尽き、漢王降る」と。楚軍皆万歳と呼ぶ。漢王も亦数十騎と与に城西の門より出で、成皐に走る。項王紀信を見、問ふ「漢王安くに在るか」と。信曰く「漢王已に出でぬ」と。項王紀信を焼殺す。</ja>

<zh>漢王使御史大夫周苛、樅公、魏豹守滎陽。周苛、樅公謀曰：「反國之王，難與守城。」乃共殺魏豹。楚下滎陽城，生得周苛。項王謂周苛曰：「為我將，我以公為上將軍，封三萬戶。」周苛罵曰：「若不趣降漢，漢今虜若，若非漢敵也。」項王怒，烹周苛，井殺樅公。</zh>
<ja>漢王御史大夫周苛、樅公、魏豹をして滎陽を守らしむ。周苛、樅公謀りて曰く「反国の王は、与に城を守り難し」と。乃ち共に魏豹を殺す。楚滎陽城を下し、周苛を生得す。項王周苛に謂ひて曰く「我が将と為れ、我公を以て上将軍と為し、三万戸に封ぜん」と。周苛罵りて曰く「若趣かに漢に降らずんば、漢今若を虜にせん。若は漢の敵に非ざるなり」と。項王怒り、周苛を烹、并せて樅公を殺す。</ja>

<zh>漢王之出滎陽，南走宛、葉，得九江王布，行收兵，復入保成皋。漢之四年，項王進兵圍成皋。漢王逃，獨與滕公出成皋北門，渡河走修武，從張耳、韓信軍。諸將稍稍得出成皋，從漢王。楚遂拔成皋，欲西。漢使兵距之鞏，令其不得西。</zh>
<ja>漢王の滎陽を出づるや、南のかた宛葉に走り、九江王布を得、行ゝ兵を収め、復た入りて成皐を保す。漢の四年、項王兵を進めて成皐を囲む。漢王逃れ、独り滕公と与に成皐の北門を出で、河を渡りて脩武に走り、張耳、韓信の軍に従ふ。諸将稍稍成皐を出で漢王に従ふを得たり。楚遂に成皐を抜き、西せんと欲す。漢兵をして之を鞏に距がしめ、其れをして西するを得ざらしむ。</ja>

<zh>是時，彭越渡河擊楚東阿，殺楚將軍薛公。項王乃自東擊彭越。漢王得淮陰侯兵，欲渡河南。鄭忠說漢王，乃止壁河內。使劉賈將兵佐彭越，燒楚積聚。項王東擊破之，走彭越。漢王則引兵渡河，復取成皋，軍廣武，就敖倉食。項王已定東海來，西，與漢俱臨廣武而軍，相守數月。</zh>
<ja>是の時、彭越河を渡り楚を東阿に撃ち、楚の将軍薛公を殺す。項王乃ち自ら東して彭越を撃つ。漢王淮陰侯の兵を得、河を渡りて南せんと欲す。鄭忠漢王に説く、乃ち止まりて河内に壁す。劉賈をして兵を将ゐて彭越を佐けて楚の積聚を焼かしむ。項王東して撃ち之を破り、彭越を走らす。漢王則ち兵を引きて河を渡り、復た成皐を取り、広武に軍し、敖倉の食に就く。項王已に東海を定めて来り、西のかた漢と俱に広武に臨んで軍す。相守ること数月。</ja>

<zh>當此時，彭越數反梁地，絕楚糧食，項王患之。為高俎，置太公其上，告漢王曰：「今不急下，吾烹太公。」漢王曰：「吾與項羽俱北面受命懷王，曰『約為兄弟』，吾翁即若翁，必欲烹而翁，則幸分我一桮羹。」項王怒，欲殺之。項伯曰：「天下事未可知，且為天下者不顧家，雖殺之無益，只益禍耳。」項王從之。</zh>
<ja>此の時に当りて、彭越数ゝ梁の地に反し、楚の糧食を絶つ。項王之を患ひ、高俎を為り、太公を其上に置き、漢王に告げて曰く「今急に下らずんば、吾太公に烹ん」と。漢王曰く「吾項羽と俱に北面して命を懐王に受け、約して兄弟と為らんことを曰ひき。吾が翁は即ち若の翁なり。必ず翁を烹んと欲せば、則ち幸に我が一杯の羹を分かて」と。項王怒り、之を殺さんと欲す。項伯曰く「天下の事未だ知るべからず。且つ天下を為むる者は家を顧みず。之を殺すと雖も益無からん、秖に禍を益さんのみ」と。項王之に従ふ。</ja>

<zh>楚漢久相持未決，丁壯苦軍旅，老弱罷轉漕。項王謂漢王曰：「天下匈匈數歲者，徒以吾兩人耳，願與漢王挑戰決雌雄，毋徒苦天下之民父子為也。」漢王笑謝曰：「吾寧鬬智，不能鬬力。」項王令壯士出挑戰。漢有善騎射者樓煩，楚挑戰三合，樓煩輒射殺之。項王大怒，乃自被甲持戟挑戰。樓煩欲射之，項王瞋目叱之，樓煩目不敢視，手不敢發，遂走還入壁，不敢復出。漢王使人閒問之，乃項王也。漢王大驚。於是項王乃即漢王相與臨廣武閒而語。漢王數之，項王怒，欲一戰。漢王不聽，項王伏弩射中漢王。漢王傷，走入成皋。</zh>
<ja>楚、漢久しく相持して未だ決せず。丁壮は軍旅に苦しみ、老弱は転漕に罷る。項王漢王に謂ひて曰く「天下匈匈たること数歳なるは、徒だ吾両人を以てなるのみ。願はくは漢王と挑戦し、雌雄を決せん。徒らに天下の民の父子を苦しむるを為すこと毋からん」と。漢王笑ひ謝して曰く「吾は寧ろ智を闘はさん、力を闘ふこと能はず」と。項王壮士をして出でて挑戦せしむ。漢に善く騎射する者楼煩有り。楚挑戦すること三合、楼煩輒ち之を殺す。項王大いに怒り、乃ち自ら甲を被り戟を持して挑戦す。楼煩之を射んと欲す。項王目を瞋らして之を叱するに、楼煩目敢へて視ず、手敢へて発せず、遂に走り還りて壁に入り、敢へて復た出でず。漢王人をして間に之を問はしむれば、乃ち項王なり。漢王大いに驚く。是に於いて項王乃ち漢王に即き、相与に広武の間に臨みて語る。漢王之を数め、項王怒り、一戦せんと欲す。漢王聴かず。項王弩を伏せ射て漢王に中つ。漢王傷つき、走りて成皐に入る。</ja>

<zh>項王聞淮陰侯已舉河北，破齊、趙，且欲擊楚，乃使龍且往擊之。淮陰侯與戰，騎將灌嬰擊之，大破楚軍，殺龍且。韓信因自立為齊王。項王聞龍且軍破，則恐，使盱臺人武涉往說淮陰侯。淮陰侯弗聽。是時，彭越復反，下梁地，絕楚糧。項王乃謂海春侯大司馬曹咎等曰：「謹守成皋，則漢欲挑戰，慎勿與戰，毋令得東而已。我十五日必誅彭越，定梁地，復從將軍。」乃東，行擊陳留、外黃。</zh>
<ja>項王淮陰侯已に河北を挙げ、斉趙を破り、且に楚を撃たんと欲すと聞き、乃ち龍且をして往きて之を撃たしむ。淮陰侯騎灌将嬰と与に之を撃ち、大いに楚軍を破り、龍且を殺す。韓信因て自立して斉王と為る。項王龍且の軍を破ると聞き、則ち恐れ、盱台の人武渉をして往きて淮陰侯に説かしむ。淮陰侯聴かず。是の時、彭越復た反し、梁の地を下し、楚の糧を絶つ。項王乃ち海春侯大司馬曹咎等に謂ひて曰く「謹んで成皐を守れ、則ち漢挑戦せんと欲すも、慎んで与に戦ふこと勿かれ、東するを得しむる毋きのみ。我十五日にして必ず彭越を誅し、梁の地を定め、復た将軍に従はん」と。乃ち東行して陳留、外黄を撃つ。</ja>

<zh>外黃不下。數日，已降，項王怒，悉令男子年十五已上詣城東，欲阬之。外黃令舍人兒年十三，往說項王曰：「彭越彊劫外黃，外黃恐，故且降，待大王。大王至，又皆阬之，百姓豈有歸心？從此以東，梁地十餘城皆恐，莫肯下矣。」項王然其言，乃赦外黃當阬者。東至睢陽，聞之皆爭下項王。</zh>
<ja>外黄下らず。数日、已に降るや、項王怒り、悉く男子の年十五已上なるものをして城東に詣らしめ、之に坑せんと欲す。外黄の令の舎人の児年十三、往きて項王に説きて曰く「彭越強ひて外黄を劫す。外黄恐る、故に且らく降りて大王を待てり。大王至り、又皆之を阬にせば、百姓豈に心を帰するもの有らんや。此れより以東、梁の地十余城、皆恐れて、肯へて下るもの莫からん」と。項王其の言を然りとし、乃ち外黄の当に阬にすべき者を赦す。東して滎陽に至る。之を聞き皆争つて項王に下る。</ja>

<zh>漢果數挑楚軍戰，楚軍不出。使人辱之，五六日，大司馬怒，渡兵汜水。士卒半渡，漢擊之，大破楚軍，盡得楚國貨賂。大司馬咎、長史翳、塞王欣皆自剄汜水上。大司馬咎者，故蘄獄掾，長史欣亦故櫟陽獄吏，兩人嘗有德於項梁，是以項王信任之。當是時，項王在睢陽，聞海春侯軍敗，則引兵還。漢軍方圍鐘離眛於滎陽東，項王至，漢軍畏楚，盡走險阻。</zh>
<ja>漢果たして数ゝ楚軍に戦を挑むも、楚軍出でず。人をして之を辱しむること五六日、大司馬怒り、兵を汜水に渡す。士卒半ば渡る。漢之を撃ち、大いに楚軍を破り、尽く楚の国の貨賂を得たり。大司馬咎、長史翳、塞王欣、皆汜水の上に自剄す。大司馬咎は、故蘄の獄掾、長史欣も亦故櫟陽の獄吏にして、両人嘗て項梁に徳有り、是を以て項王之を信任せり。是の時に当りて、項王滎陽に在り。海春侯の軍敗ると聞き、則ち兵を引きて還る。漢軍方に鐘離昧を滎陽の東に囲む。項王至る。漢軍楚を畏れ、尽く険阻に走る。</ja>

<zh>是時，漢兵盛食多，項王兵罷食絕。漢遣陸賈說項王，請太公，項王弗聽。漢王復使侯公往說項王，項王乃與漢約，中分天下，割鴻溝以西者為漢，鴻溝而東者為楚。項王許之，即歸漢王父母妻子。軍皆呼萬歲。漢王乃封侯公為平國君。匿弗肯復見。曰：「此天下辯士，所居傾國，故號為平國君。」項王已約，乃引兵解而東歸。</zh>
<ja>是の時、漢は兵盛に食多く、項王は兵罷れ食絶ゆ。漢陸賈を遣はして項王に説き太公を請はしむも、項王聴かず。漢王復た侯公をして往きて項王に説かしむ。項王乃ち漢と約し、天下を中分す。鴻溝より以西の者を割きて漢と為し、鴻溝よりして東の者を楚と為す。項王之を許し、即ち漢王の父母妻子を帰す。軍皆万歳と呼ぶ。漢王乃ち侯公を封じて平国君と為す。匿れて復た見ゆるを肯ぜず。曰く「此れ天下の辯士なり、居る所国を傾く」と。故号して平国君と為す。項王已に約し、乃ち兵を引きて解きて東に帰る。</ja>

<zh>漢欲西歸，張良、陳平說曰：「漢有天下太半，而諸侯皆附之。楚兵罷食盡，此天亡楚之時也，不如因其機而遂取之。今釋弗擊，此所謂『養虎自遺患』也。」漢王聽之。漢五年，漢王乃追項王至陽夏南，止軍，與淮陰侯韓信、建成侯彭越期會而擊楚軍。至固陵，而信、越之兵不會。楚擊漢軍，大破之。漢王復入壁，深塹而自守。謂張子房曰：「諸侯不從約，為之柰何？」對曰：「楚兵且破，信、越未有分地，其不至固宜。君王能與共分天下，今可立致也。即不能，事未可知也。君王能自陳以東傅海，盡與韓信；睢陽以北至穀城，以與彭越：使各自為戰，則楚易敗也。」漢王曰：「善。」於是乃發使者告韓信、彭越曰：「并力擊楚。楚破，自陳以東傅海與齊王，睢陽以北至穀城與彭相國。」使者至，韓信、彭越皆報曰：「請今進兵。」韓信乃從齊往，劉賈軍從壽春并行，屠城父，至垓下。大司馬周殷叛楚，以舒屠六，舉九江兵，隨劉賈、彭越皆會垓下，詣項王。</zh>
<ja>漢西に帰らんと欲す。張良、陳平説きて曰く「漢天下の大半を有ち、而して諸侯皆之に附く。楚は兵罷れ食尽く。此れ天楚亡ぼすの時なり。其の機に因りて遂に之を取らんには如かず。今釈して撃たずんば、此れ所謂『虎を養ひて自ら患を遺す』なり」と。漢王之を聴く。漢の五年、漢王乃ち項王を追ひて陽夏の南に至りて軍を止む。淮陰侯韓信、建成侯彭越と期し、会して楚軍を撃てと、固陵に至る。而るに信越の兵会せず。楚、漢軍を撃ち、大いに之を破る。漢王復た壁に入り、塹を深くして自ら守る。張子房に謂ひて曰く「諸侯約に従はず、之を為すこと奈何せん」と。対へて曰く「楚の兵且に破れんとし、信越未だ分地有らず。其の至らざるは固より宜なり。君王能く与に共に天下を分かたば、今立ちどころに致すべきなり。即し能はずんば、事未だ知るべからざるなり。君王能くより陳以東海に傅るまでを、尽く韓信に与へ、睢陽以北谷城に至るまでを、以て彭越に与へよ。各をして自ら為に戦はしめば、則ち楚敗り易からん」と。漢王曰く「善し」と。是に於いて乃ち使者を発し韓信、彭越に告げて曰く「力を并せて楚を撃て。楚破れなば、陳より以東海に傅るまでを斉王に与へん。睢陽より以北穀城に至るまでを彭相国に与へん」と。使者至る。韓信、彭越皆報じて曰く「請ふ今兵を進めん」と。韓信乃ち斉より往き、劉賈の軍壽春より並び行き、城父を屠り、垓下に至る。大司馬周殷楚に叛き、舒を以て六を屠る。九江の兵を挙げ、劉賈、彭越に随ひ皆垓下に会し、項王に詣る。</ja>

<zh>項王軍壁垓下，兵少食盡，漢軍及諸侯兵圍之數重。夜聞漢軍四面皆楚歌，項王乃大驚曰：「漢皆已得楚乎？是何楚人之多也！」項王則夜起，飲帳中。有美人名虞，常幸從；駿馬名騅，常騎之。於是項王乃悲歌慨，自為詩曰：「力拔山兮氣蓋世，時不利兮騅不逝。騅不逝兮可柰何，虞兮虞兮柰若何！」歌數闋，美人和之。項王泣數行下，左右皆泣，莫能仰視。</zh>
<ja>項王の軍垓下に壁す。兵少なく食尽く。漢軍及び諸侯の兵、之を囲むこと数重。夜、漢軍の四面皆楚歌するを聞き、項王乃ち大いに驚きて曰く「漢皆已に楚を得たるか。是れ何ぞ楚人の多きや」と。項王則ち夜起ちて帳中に飲す。美人有り、名は虞。常幸せられて従ふ。駿馬あり、名は騅。常に之に騎す。是に於いて、項王乃ち悲歌慷慨し、自ら詩を為りて曰く「力は山を抜き気は世を蓋ふ　時に利あらず騅逝かず　騅の逝かざる奈何すべき　虞や虞や若を奈何せん」と。歌ふこと数闋、美人之に和す。項王泣数行下る。左右皆泣き、能く仰ぎ視るもの莫し。</ja>

<zh>於是項王乃上馬騎，麾下壯士騎從者八百餘人，直夜潰圍南出，馳走。平明，漢軍乃覺之，令騎將灌嬰以五千騎追之。項王渡淮，騎能屬者百餘人耳。項王至陰陵，迷失道，問一田父，田父紿曰「左」。左，乃陷大澤中。以故漢追及之。項王乃復引兵而東，至東城，乃有二十八騎。漢騎追者數千人。項王自度不得脫。謂其騎曰：「吾起兵至今八歲矣，身七十餘戰，所當者破，所擊者服，未嘗敗北，遂霸有天下。然今卒困於此，此天之亡我，非戰之罪也。今日固決死，願為諸君快戰，必三勝之，為諸君潰圍，斬將，刈旗，令諸君知天亡我，非戰之罪也。」乃分其騎以為四隊，四向。漢軍圍之數重。項王謂其騎曰：「吾為公取彼一將。」令四面騎馳下，期山東為三處。於是項王大呼馳下，漢軍皆披靡，遂斬漢一將。是時，赤泉侯為騎將，追項王，項王瞋目而叱之，赤泉侯人馬俱驚，辟易數里與其騎會為三處。漢軍不知項王所在，乃分軍為三，復圍之。項王乃馳，復斬漢一都尉，殺數十百人，復聚其騎，亡其兩騎耳。乃謂其騎曰：「何如？」騎皆伏曰：「如大王言。」</zh>
<ja>是に於いて項王乃ち馬に上りて騎す、麾下の壮士騎して従ふ者八百余人、直ちに夜囲みを潰し南に出でて馳走す。平明、漢軍乃ち之を覚り、騎将灌嬰をして五千騎を以て之を追はしむ。項王淮を渡る。騎能く属する者百余人のみ。項王陰陵に至り、迷ひて道を失ふ。一田父に問ふ、田父紿きて曰く「左せよ」と。左すれば、乃ち大澤の中に陥り、故を以て漢追うて之に及ぶ。項王乃ち復た兵を引きて東し、東城に至る。乃ち二十八騎有り。漢の騎追ふ者数千人。項王自ら脱するを得ざるを度り、其の騎に謂ひて曰く「吾兵を起こし今に至るまで八歳、身七十余戦す。当たる所の者は破れ、撃つ所の者は服し、未だ嘗て敗北せず、遂に覇として天下を有てり。然るに今卒に此に困しむ。此れ天の我を亡ぼすにして、戦の罪に非ざるなり。今日固より死を決せり。願はくは諸君の為に決戦し、必ず三たび之に勝たん。諸君の為に囲みを潰し将を斬り旗を刈り、諸君をして天の我を亡ぼすにして、戦の罪に非ざるを知らしめん」と。乃ち其の騎を分かち、以て四隊と為し、四嚮す。漢軍之を囲むこと数重。項王其の騎に謂ひて曰く「吾公の為に彼の一将を取らん」と。四面の騎をして馳せ下らしめ、山東にして三処と為るを期す。是に於いて項王大呼して馳せ下る。漢軍皆披靡す、遂に漢の一将を斬る。是の時、赤泉侯騎将たり、項王を追ふ、項王目を瞋らして之を叱す。赤泉侯人馬俱に驚き、辟易すること数里。其の騎と会して三処と為る。漢軍項王の在る所を知らず、乃ち軍を分ちて三と為し、復た之を囲む。項王乃ち馳せ、復た漢の一都尉を斬り、数十百人を殺す。復た其の騎を聚むるに、其の両騎を亡ふのみ。乃ち其の騎に謂ひて曰「何如」と。騎皆伏して曰く「大王の言のごとし」と。</ja>

<zh>於是項王乃欲東渡烏江。烏江亭長檥船待，謂項王曰：「江東雖小，地方千里，眾數十萬人，亦足王也。願大王急渡。今獨臣有船，漢軍至，無以渡。」項王笑曰：「天之亡我，我何渡為！且籍與江東子弟八千人渡江而西，今無一人還，縱江東父兄憐而王我，我何面目見之？縱彼不言，籍獨不愧於心乎？」乃謂亭長曰：「吾知公長者。吾騎此馬五歲，所當無敵，嘗一日行千里，不忍殺之，以賜公。」乃令騎皆下馬步行，持短兵接戰。獨籍所殺漢軍數百人。項王身亦被十餘創。顧見漢騎司馬呂馬童，曰：「若非吾故人乎？」馬童面之，指王翳曰：「此項王也。」項王乃曰：「吾聞漢購我頭千金，邑萬戶，吾為若德。」乃自刎而死。王翳取其頭，餘騎相蹂踐爭項王，相殺者數十人。最其後，郎中騎楊喜，騎司馬呂馬童，郎中呂勝、楊武各得其一體。五人共會其體，皆是。故分其地為五：封呂馬童為中水侯，封王翳為杜衍侯，封楊喜為赤泉侯，封楊武為吳防侯，封呂勝為涅陽侯。</zh>
<ja>是に於いて項王乃ち東して烏江を渡らんと欲す。烏江の亭長船を檥して待つ。項王に謂ひて曰く「江東小なりと雖も、地は方千里、衆は数十万人、亦た王たるに足るなり。願はくは大王急ぎ渡れ。今独り臣のみ船有り。漢軍至るも、以て渡る無からん」と。項王笑ひて曰く「天の我を亡ぼすに、我何ぞ渡るを為さん。且つ籍江東の子弟八千人と、江を渡りて西す。今一人の還るもの無し。縦ひ江東の父兄憐みて我を王とすとも、我何の面目ありてか之に見えん。縦ひ彼言はずとも、籍独り心に愧ぢざらんや」と。乃ち亭長に謂ひて曰く「吾公の長者なるを知る。吾此の馬に騎すること五歳、当る所敵無し。嘗て一日千里に行く。之を殺すに忍びず。以て公に賜はん」と。乃ち騎をして皆下馬して歩行せしめ、短兵を持して接戦す。独り項王の殺す所の漢軍、数百人。項王の身も亦十余創を被る。顧みて漢の騎司馬呂馬童を見る。曰く「若は吾が故人に非ずや」と。馬童之に面し、王翳に指して曰く「此れ項王なり」と。項王乃ち曰く「吾聞く、漢我が頭を千金に、邑万戸に購ふと。吾若が為に徳せん。」乃ち自刎して死す。王翳其の頭を取り、余の騎相蹂践して項王を争ひ、相殺す者数十人。最も其の後、郎中騎楊喜、騎司馬呂馬童、郎中呂勝、楊武、各ゝ其の一体を得たり。五人共に其の体を会するに、皆是れなり。其の地を分ちて五と為す。呂馬童を封じて中水侯と為し、王翳を封じて杜衍侯と為し、楊喜を封じて赤泉侯と為し、楊武を封じて呉防侯と為し、呂勝を封じて涅陽侯と為す。</ja>

<zh>項王已死，楚地皆降漢，獨魯不下。漢乃引天下兵欲屠之，為其守禮義，為主死節，乃持項王頭視魯，魯父兄乃降。始，楚懷王初封項籍為魯公，及其死，魯最後下，故以魯公禮葬項王穀城。漢王為發哀，泣之而去。</zh>
<ja>項王已に死す。楚の地皆漢に降り、独り魯のみ下らず。漢乃ち天下の兵を引きて之を屠らんと欲す。其の礼義を守り、主の為に節に死するが為に、乃ち項王の頭を持ちて魯に視し、魯の父兄乃ち降る。始め、楚の懐王初め項籍を封じて魯公と為す。其の死するに及び、魯最も後に下る、故に魯公の礼を以て項王を穀城に葬る。漢王為に哀を発し、之に泣きて去る。</ja>

<zh>諸項氏枝屬，漢王皆不誅。乃封項伯為射陽侯。桃侯、平皋侯、玄武侯皆項氏，賜姓劉。</zh>
<ja>諸の項氏の枝属は、漢王皆誅せず、乃ち項伯を封じて射陽侯と為す。桃侯、平皐侯、玄武侯は皆項氏なり、姓劉氏を賜ふ。</ja>

<zh>太史公曰：吾聞之周生曰「舜目蓋重瞳子」，又聞項羽亦重瞳子。羽豈其苗裔邪？何興之暴也！夫秦失其政，陳涉首難，豪傑蜂起，相與并爭，不可勝數。然羽非有尺寸，乘執起隴畝之中，三年，遂將五諸侯滅秦，分裂天下，而封王侯，政由羽出，號為「霸王」，位雖不終，近古以來未嘗有也。及羽背關懷楚，放逐義帝而自立，怨王侯叛己，難矣。自矜功伐，奮其私智而不師古，謂霸王之業，欲以力征經營天下，五年卒亡其國，身死東城，尚不覺寤而不自責，過矣。乃引「天亡我，非用兵之罪也」，豈不謬哉！</zh>
<ja>太史公曰ふ。吾之を周生に聞く。曰く「舜の目蓋重瞳子なり」と。又聞く、項羽も亦重瞳子なりと。羽は豈に其の苗裔ならんか。何ぞ興ることの暴かなるや。夫れ秦は其の政を失ひ、陳渉難を首むるや、豪傑蜂起し、相与に並び争ひ、勝げて数ふべからず。然るに羽は尺寸を有するに非ず、勢に乗じて隴畝の中に起り、三年にして遂に五諸侯を将ゐて秦を滅し、天下を分裂して王侯を封じ、政羽より出で、号して霸王と為す。位終はらずと雖も、近古以来未だ嘗て有らざるなり。羽が関に背き楚を懐ひ、義帝を放逐して自立するに及び、王侯の己に叛くを怨むるは難し。自ら功伐に矜り、其の私智を奮ひて古を師とせず。霸王の業と謂ひ、力征を以て天下を経営せんと欲すること五年、卒に其の国を亡ぼし、身は東城に死せり。尚ほ覚寤せずして自ら過ちを責めず。乃ち「天の我を亡ぼす、用兵の罪に非ざるなり」を引く、豈に謬らずや。</ja>
