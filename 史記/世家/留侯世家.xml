<zh>留侯張良者，其先韓人也。大父開地，相韓昭侯、宣惠王、襄哀王。父平，相釐王、悼惠王。悼惠王二十三年，平卒。卒二十歲，秦滅韓。良年少，未宦事韓。韓破，良家僮三百人，弟死不葬，悉以家財求客刺秦王，為韓報仇，以大父、父五世相韓故。</zh>
<ja>留侯張良は、其の先は韓人なり。大父の開地は、韓の昭侯、宣恵王、襄哀王に相たり。父平は、釐王、悼恵王に相たり。悼恵王の二十三年、平卒す。卒して二十歳にして、秦韓を滅ぼす。良年少く、未だ韓に宦事せず。韓破るるや、良、家僮三百人あり、弟死すれども葬らず、悉く家財を以て客の秦王を刺すものを求め、韓の為に仇を報いんとす。大父と父が五世韓に相たりしを以ての故なり。</ja>

<zh>良嘗學禮淮陽。東見倉海君。得力士，為鐵椎重百二十斤。秦皇帝東游，良與客狙擊秦皇帝博浪沙中，誤中副車。秦皇帝大怒，大索天下，求賊甚急，為張良故也。良乃更名姓，亡匿下邳。</zh>
<ja>良嘗て礼を淮陽に学び、東して倉海君に見え、力士を得たり。鉄椎を為る、重さ百二十斤。秦の皇帝の東游するや、良客と狙ひ、秦の皇帝を博浪沙の中に撃つ。誤りて副車に中つ。秦の皇帝大いに怒り、大いに天下を索め、賊を求むること甚だ急なり。張良の為の故なり。良乃ち名姓を更め、亡げて下邳に匿る。</ja>

<zh>良嘗閒從容步游下邳圯上，有一老父，衣褐，至良所，直墮其履圯下，顧謂良曰：「孺子，下取履！」良鄂然，欲毆之。為其老，彊忍，下取履。父曰：「履我！」良業為取履，因長跪履之。父以足受，笑而去。良殊大驚，隨目之。父去里所，復還，曰：「孺子可教矣。後五日平明，與我會此。」良因怪之，跪曰：「諾。」五日平明，良往。父已先在，怒曰：「與老人期，後，何也？」去，曰：「後五日早會。」五日雞鳴，良往。父又先在，復怒曰：「後，何也？」去，曰：「後五日復早來。」五日，良夜未半往。有頃，父亦來，喜曰：「當如是。」出一編書，曰：「讀此則為王者師矣。後十年興。十三年孺子見我濟北，穀城山下黃石即我矣。」遂去，無他言，不復見。旦日視其書，乃太公兵法也。良因異之，常習誦讀之。</zh>
<ja>良嘗て間かに従容として歩し、下邳圯上に游ぶ。一老父有り、褐を衣、良の所に至り、直らに其の履を圯下に堕とし、顧みて良に謂ひて曰はく、「孺子、下りて履を取れ」と。良鄂然として、之を殴たんと欲す。其の老なるが為に、強ひて忍び、下りて履を取れり。父曰はく、「我に履かしめよ」と。良業に為に履を取れり、因りて長跪して之に履かしむ。父足を以て受け、笑ひて去る。良殊に大いに驚き、随ひて之を目す。父去ること裏所にして、復た還りて曰はく、「孺子教ふべし。後五日平明に、我と此に会せよ」と。良因りて之を怪しみ、跪きて曰はく、「諾」と。五日平明に、良往く。父已に先づ在り、怒りて曰はく、「老人と期するに、後るるは何ぞや。去れ」と。曰はく、「後五日、早く会せよ」と。五日雞鳴に、良往く。父又先づ在り、復た怒りて曰はく、「後るるは何ぞや。去れ」と。曰はく、「後五日、復た早く来たれ」と。五日、良夜未だ半ばならざるに往く。頃く有りて、父も亦来り、喜びて曰はく、「当に是くのごとくなるべし」と。一編の書を出だして曰はく、「此れを読まば則ち王者の師と為らん。後十年にして興らん。十三年にして孺子我を見ん。済北の穀城山下の黄石は即ち我なり」と。遂に去り、他の言無く復た見えず。旦日其の書を視れば、乃ち太公の兵法なり。良因りて之を異とし、常に習ひ之を誦読す。</ja>

<zh>居下邳，為任俠。項伯常殺人，從良匿。</zh>
<ja>下邳に居り、任侠を為す。項伯常て人を殺し、良に従ひて匿る。</ja>

<zh>後十年，陳涉等起兵，良亦聚少年百餘人。景駒自立為楚假王，在留。良欲往從之，道還沛公。沛公將數千人，略地下邳西，遂屬焉。沛公拜良為廄將。良數以太公兵法說沛公，沛公善之，常用其策。良為他人者，皆不省。良曰：「沛公殆天授。」故遂從之，不去見景駒。</zh>
<ja>後十年、陳渉等兵を起こす。良も亦少年百余人を聚む。景駒自立し楚の仮王と為り、留に在り。良往きて之に従はんと欲す。道にして沛公に遇ふ。沛公数千人を将ゐ、地を下邳の西に略して、遂に焉に属せしむ。沛公良を拝して厩将と為す。良数太公の兵法を以て沛公に説き、沛公之を善しとし、常に其の策を用ふ。良他人の為に言ふも、皆省みず。良曰はく、「沛公は殆ど天授なり」と。故に遂に之に従ひ、去りて景駒を見ず。</ja>

<zh>及沛公之薛，見項梁。項梁立楚懷王。良乃說項梁曰：「君已立楚後，而韓諸公子橫陽君成賢，可立為王，益樹黨。」項梁使良求韓成，立以為韓王。以良為韓申徒，與韓王將千餘人西略韓地，得數城，秦輒復取之，往來為游兵潁川。</zh>
<ja>沛公の薛に之き、項梁を見、項梁の楚の懐王を立つるに及び、良乃ち項梁に説きて曰はく、「君已に楚の後を立つ。而して韓の諸公子横陽君成は賢なり。立てて王と為し、益々党を樹つべし」と。項梁良をして韓成を求めしめ、立てて以て韓王と為し、良を以て韓の申徒と為す。韓王と千余人を将ゐ、西して韓の地を略し、数城を得たり。秦輒ち復た之を取る。往来して潁川の游兵たり。</ja>

<zh>沛公之從雒陽南出轘轅，良引兵從沛公，下韓十餘城，擊破楊熊軍。沛公乃令韓王成留守陽翟，與良俱南，攻下宛，西入武關。沛公欲以兵二萬人擊秦嶢下軍，良說曰：「秦兵尚彊，未可輕。臣聞其將屠者子，賈豎易動以利。願沛公且留壁，使人先行，為五萬人具食，益為張旗幟諸山上，為疑兵，令酈食其持重寶啗秦將。」秦將果畔，欲連和俱西襲咸陽，沛公欲聽之。良曰：「此獨其將欲叛耳，恐士卒不從。不從必危，不如因其解擊之。」沛公乃引兵擊秦軍，大破之。遂北至藍田，再戰，秦兵竟敗。遂至咸陽，秦王子嬰降沛公。</zh>
<ja>沛公の雒陽より南し、轘轅に出づるや、良、兵を引きて沛公に従ひ、韓の十余城を下し、撃ちて楊熊の軍を破る。沛公乃ち韓王成をして留まりて陽翟を守らしめ、良と倶に南して宛を攻め下し、西して武関に入る。沛公兵二万人を以て秦の嶢下の軍を撃たんと欲す。良説きて曰はく「秦兵は尚強し、未だ軽んずるべからず。臣聞く、『其の将は屠者の子なり』と。賈豎動かすに利を以て易し。願はくは沛公且く留まりて壁し、人をして先づ行きて五万人の為に食を具へしめ、益々為に旗幟を諸山の上に張り、疑兵を為り、酈食其をして重宝を持ちて秦の将に啗はしめよ」と。秦の将果たして畔き、連和して倶に西襲にて咸陽を襲はんと欲す。沛公之を聴かんと欲す。良曰はく「此れ独り其の将叛かんと欲するのみ。恐らくは士卒は従はざらん。其の解たるに因りて之を撃つに如かず」と。沛公乃ち兵を引きて秦軍を撃ち、大いに之を破る。遂に北して藍田に至り、再び戦ふ。秦兵竟に敗る。遂に咸陽に至る。秦王子嬰、沛公に降る。</ja>

<zh>沛公入秦宮，宮室帷帳狗馬重寶婦女以千數，意欲留居之。樊噲諫沛公出舍，沛公不聽。良曰：「夫秦為無道，故沛公得至此。夫為天下除殘賊，宜縞素為資。今始入秦，即安其樂，此所謂『助桀為虐』。且『忠言逆耳利於行，毒藥苦口利於病』，願沛公聽樊噲言。」沛公乃還軍霸上。</zh>
<ja>沛公秦宮に入る。宮室帷帳、狗馬重宝、婦女、千を以て数ふ。意留まりて之に居らんと欲す。樊噲沛公を諫め、「出でて舎せよ」と。沛公聴かず。良曰はく「夫れ秦無道を為せり、故に沛公此に至るを得たり。夫れ天下の為に残賊を除く、宜しく縞素して資と為すべし。今始めて秦に入り、即ち其の楽しみに安んぜば、此れ所謂『桀を助けて虐を為す』なり。且つ忠言は耳に逆へども行ひに利あり、毒薬は口に苦けれども病に利あり、願はくは沛公樊噲の言を聴け」と。沛公乃ち還りて覇上に軍す。</ja>

<zh>項羽至鴻門下，欲擊沛公，項伯乃夜馳入沛公軍，私見張良，欲與俱去。良曰：「臣為韓王送沛公，今事有急，亡去不義。」乃具以語沛公。沛公大驚，曰：「為將奈何？」良曰：「沛公誠欲倍項羽邪？」沛公曰：「鯫生教我距關無內諸侯，秦地可盡王，故聽之。」良曰：「沛公自度能卻項羽乎？」沛公默然良久，曰：「固不能也。今為奈何？」良乃固要項伯。項伯見沛公。沛公與飲為壽，結賓婚。令項伯具言沛公不敢倍項羽，所以距關者，備他盜也。及見項羽後解，語在項羽事中。</zh>
<ja>項羽鴻門の下に至り、沛公を撃たんと欲す。項伯乃ち夜馳せて沛公の軍に入り、私に張良を見、与に倶に去らんと欲す。良曰はく「臣韓王の為に沛公を送れり。今事有急あり、亡げ去るは不義なり」と。乃ち具に以て沛公に語る。沛公大いに驚きて曰はく「為すこと将に奈何せん」と。良曰はく、「沛公誠に項羽に倍かんと欲するか」と。沛公曰はく「鯫生我に教ふらく、『関を距ぎ諸侯を内るること無かれ、秦の地尽く王たるべし』と。故に之を聴けり」と。良曰はく「沛公自ら度るに能く項羽を卻けんか」と。沛公黙然たること良久しうして曰はく「固に能はざるなり。今為すこと奈何せん」と。良乃ち固く項伯を要す。項伯沛公に見ゆ。沛公与に飲みて寿を為し、賓婚を結ぶ。項伯をして具に「沛公敢へて項羽に倍かず、関を距ぐ所以は、他の盗に備ふるなり」と言はしむ。項羽を見るに及びて後に解く。語は項羽の事の中に在り。</ja>

<zh>漢元年正月，沛公為漢王，王巴蜀。漢王賜良金百鎰，珠二斗，良具以獻項伯。漢王亦因令良厚遺項伯，使請漢中地。項王乃許之，遂得漢中地。漢王之國，良送至襃中，遣良歸韓。良因說漢王曰：「王何不燒絕所過棧道，示天下無還心，以固項王意。」乃使良還。行，燒絕棧道。</zh>
<ja>漢の元年正月、沛公漢王と為り、巴蜀に王たり。漢王良に金百鎰、珠二斗を賜ふ。良具に以て項伯に献ず。漢王も亦因つて良をして厚く項伯に遺らしめ、漢中の地を請はしむ。項王乃ち之を許し、遂に漢中を得たり。漢王国に之くや、良送りて褒中に至る。良を遣りて韓に帰らしむ。良因つて漢王に説きて曰はく「王何ぞ過ぐる所の桟道を焼絶し、天下に還心無きを示し、以て項王の意を固くせざる」と。乃ち良をして還るとき行々焼きて桟道を絶たしむ。</ja>

<zh>良至韓，韓王成以良從漢王故，項王不遣成之國，從與俱東。良說項王曰：「漢王燒絕棧道，無還心矣。」乃以齊王田榮反，書告項王。項王以此無西憂漢心，而發兵北擊齊。</zh>
<ja>良韓に至る。韓王成良が漢王に従ひしを以ての故に、項王成を遣りて国に之かしめず、従へて与に倶に東す。良項王に説きて曰はく「漢王桟道を焼絶し、還心無し」と。乃ち斉王田栄の反書を以て項王に告ぐ。項王此を以て西のかた漢を憂ふるの心無く、而して兵を発して北して斉を撃つ。</ja>

<zh>項王竟不肯遣韓王，乃以為侯，又殺之彭城。良亡，間行歸漢王，漢王亦已還定三秦矣。復以良為成信侯，從東擊楚。至彭城，漢敗而還。至下邑，漢王下馬踞鞍而問曰：「吾欲捐關以東等棄之，誰可與共功者？」良進曰：「九江王黥布，楚梟將，與項王有郄；彭越與齊王田榮反梁地：此兩人可急使。而漢王之將獨韓信可屬大事，當一面。即欲捐之，捐之此三人，則楚可破也。」漢王乃遣隨何說九江王布，而使人連彭越。及魏王豹反，使韓信將兵擊之，因舉燕、代、齊、趙。然卒破楚者，此三人力也。</zh>
<ja>項王竟に韓王を遣るを肯ぜず、乃ち以て侯と為す。又之を彭城に殺す。良亡げ、間行して漢王に帰す。漢王も亦已に還りて三秦を定む。復た良を以て成信侯と為す。従ひて東して楚を撃ち、彭城に至る。漢敗れて還り、下邑に至る。漢王下馬して鞍に踞して問ひて曰はく「吾、関以東を捐てんと欲す。等しく之を棄てんには、誰か与に功を共にすべき者ぞ」と。良進みて曰はく「九江王黥布は、楚梟将にして項王と郤有り。彭越は斉王田栄と与に梁の地に反せり。此の両人は急に使すべし。而して漢王の将は、独り韓信のみ、大事を属し一面に当らしむべし。即し之を捐てんと欲せんには、之を捐てんと欲せんには、之を此の三人に捐てば、則ち楚破るべきなり」と。漢王乃ち随何を遣して九江王布に説かしめ、而して人をして彭越を連ねしむ。魏王豹反するに及びて、韓信をして兵を将ゐて之を撃たしむ。因つて燕、代、斉、趙を挙ぐ。然して卒に楚を破りしは、此の三人の力なり。</ja>

<zh>張良多病，未嘗特將也，常為畫策，時時從漢王。</zh>
<ja>張良は多病にして、未だ嘗て特に将たらず。常に画策の臣たり、時時漢王に従ふ。</ja>

<zh>漢三年，項羽急圍漢王滎陽，漢王恐憂，與酈食其謀橈楚權。食其曰：「昔湯伐桀，封其後於杞。武王伐紂，封其後於宋。今秦失德棄義，侵伐諸侯社稷，滅六國之後，使無立錐之地。陛下誠能復立六國後世，畢已受印，此其君臣百姓必皆戴陛下之德，莫不鄉風慕義，願為臣妾。德義已行，陛下南鄉稱霸，楚必斂衽而朝。」漢王曰：「善。趣刻印，先生因行佩之矣。」</zh>
<ja>漢の三年、項羽急に漢王を滎陽に囲む。漢王恐れ憂へ、酈食其と謀り楚の権を橈ます。食其曰はく「昔、湯桀を伐ち、其の後を杞に封ぜり。武王紂を伐ち、其の後を宋に封ぜり。今秦徳を失ひ義を棄て、諸侯の社稷を侵伐し、六国の後を滅ぼし、錐を立つるの地無からしむ。陛下誠し能く六国の後世を復立し、畢く已に印を受けば、此れ其の君臣百姓、必ず皆陛下の徳を戴き、風に郷ひ義を慕ひ、臣妾と為らんことを願はざるもの莫からん。徳義已に行はれ、陛下南郷して覇を称せば、楚必ず衽を斂めて朝せん」と。漢王曰はく「善し。趣かに刻印し、先生因つて行きて之を佩びしめよ」と。</ja>

<zh>食其未行，張良從外來謁。漢王方食，曰：「子房前！客有為我計橈楚權者。」其以酈生語告，曰：「於子房何如？」良曰：「誰為陛下畫此計者？陛下事去矣。」漢王曰：「何哉？」張良對曰：「臣請藉前箸為大王籌之。」曰：「昔者湯伐桀而封其後於杞者，度能制桀之死命也。今陛下能制項籍之死命乎？」曰：「未能也。」「其不可一也。武王伐紂封其後於宋者，度能得紂之頭也。今陛下能得項籍之頭乎？」曰：「未能也。」「其不可二也。武王入殷，表商容之閭，釋箕子之拘，封比干之墓。今陛下能封聖人之墓，表賢者之閭，式智者之門乎？」曰：「未能也。」「其不可三也。發鉅橋之粟，散鹿臺之錢，以賜貧窮。今陛下能散府庫以賜貧窮乎？」曰：「未能也。」「其不可四矣。殷事已畢，偃革為軒，倒置干戈，覆以虎皮，以示天下不復用兵。今陛下能偃武行文，不復用兵乎？」曰：「未能也。」「其不可五矣。休馬華山之陽，示以無所為。今陛下能休馬無所用乎？」曰：「未能也。」「其不可六矣。放牛桃林之陰，以示不復輸積。今陛下能放牛不復輸積乎？」曰：「未能也。」「其不可七矣。且天下游士離其親戚，棄墳墓，去故舊，從陛下游者，徒欲日夜望咫尺之地。今復六國，立韓、魏、燕、趙、齊、楚之後，天下游士各歸事其主，從其親戚，反其故舊墳墓，陛下與誰取天下乎？其不可八矣。且夫楚唯無彊，六國立者復橈而從之，陛下焉得而臣之？誠用客之謀，陛下事去矣。」漢王輟食吐哺，罵曰：「豎儒，幾敗而公事！」令趣銷印。</zh>
<ja>食其未だ行かず、張良外より来りて謁す。漢王方に食すも、曰はく「子房前め。客に我が為に楚の権を橈まするを計る者有り」と。具に酈生の語を以て告げて曰はく「子房に於いては何如」と。良曰はく「誰か陛下の為に此の計を画せる者ぞ。陛下の事去らん」と。漢王曰はく「何ぞや」と。張良対へて曰はく「臣請ふ前の箸を藉りて大王の為に之を籌らん」と。曰はく「昔者、湯桀を伐ち而して其の後を杞に封ぜしは、其の死命を制するを度りたればなり。今陛下能く項籍の死命を制せんか」と。曰はく「未だ能はざるなり」と。「其の不可なる一なり。武王紂を伐ち其の後を宋に封ぜしは、能く紂の頭を得るを度りたればなり。今陛下能く項籍の頭を得んか。」曰はく「未だ能はざるなり」と。「其の不可なる二なり。」「武王殷に入り、商容の閭に表し、箕子の拘れを釈し、比干の墓を封ぜり。今陛下能く聖人の墓を封じ、賢者の閭に表し、智者の門に式せんか。」曰はく「未だ能はざるなり」と。「其の不可なる三なり。鉅橋の粟を発し、鹿台の銭を散じ、以て貧窮に賜ひき。今陛下能く府庫を散じ以て貧窮に賜はらんか。」曰はく「未だ能はざるなり」と。「其の不可なる四なり。」「殷の事已に畢り、革を偃せ軒と為し、干戈を倒置し、覆ふに虎皮を以てし、以て天下に復た兵を用ひざるを示せり。今陛下能く武を偃せ文を行ひ、復た兵を用ちざらんか。」曰はく「未だ能はざるなり」と。「其の不可たる五なり。」「馬を華山の陽に休め、示すに為す所無きを以てせり。今陛下能く馬を休め用ふるところ無からんや。」曰はく「未だ能はざるなり」と。「其の不可なる六なり。」「牛を桃林の陰に放ち、以て復た輸積せざるを示せり。今陛下能く牛を放ち、復た輸積せざらんか。」曰はく「未だ能ざるなり」と。「其の不可なる七なり。」「且つ天下の游士其親戚を離れ、墳墓を棄て、故旧を去り、陛下に従ひて游ぶは、徒に日夜咫尺の地を望まんと欲するなり。今六国を復し、韓魏燕趙斉楚の後を立てなば、天下の游士各々帰りて其の主に事へ、其の親戚に従ひ、其の故旧墳墓に反らん。陛下誰と天下を取らんや。其の不可なる八なり。且つ夫れ楚は唯だ強き無し。六国の立たん者復た橈みて之に従はん。陛下焉んぞ得て之を臣とせん。誠し客の謀を用ゐば、陛下の事去りなん」と。漢王食を輟め哺を吐き、罵りて曰はく「豎儒、幾ど而公の事を敗らんとせり」と。趣かに印を銷さしむ。</ja>

<zh>漢四年，韓信破齊而欲自立為齊王，漢王怒。張良說漢王，漢王使良授齊王信印，語在淮陰事中。</zh>
<ja>漢の四年、韓信斉を破り自立して斉王と為らんと欲す。漢王怒る。張良漢王に説き、漢王良をして斉王信に印を授けしむ。語は淮陰の事の中に在り。</ja>

<zh>其秋，漢王追楚至陽夏南，戰不利而壁固陵，諸侯期不至。良說漢王，漢王用其計，諸侯皆至。語在項籍事中。</zh>
<ja>其の秋、漢王楚を追ひ、陽夏の南に至る。戦利あらずして固陵に壁す。諸侯期すれども至らず。良漢王に説き、漢王其の計を用ふ。諸侯皆至る。語項籍の事の中に在り。</ja>

<zh>漢六年正月，封功臣。良未嘗有戰鬬功，高帝曰：「運籌策帷帳中，決勝千里外，子房功也。自擇齊三萬戶。」良曰：「始臣起下邳，與上會留，此天以臣授陛下。陛下用臣計，幸而時中，臣願封留足矣，不敢當三萬戶。」乃封張良為留侯，與蕭何等俱封。</zh>
<ja>漢の六年正月、功臣を封ず。良未だ嘗て戦闘の功有あらず。高帝曰はく「籌策を帷帳の中に運らし、勝ちを千里の外に決するは、子房の功なり。自ら斉の三万戸を択べ」と。良曰はく「始め臣、下邳より起り、上と留に会へり。此れ天臣を以て陛下に授けしなり。陛下臣が計を用ゐ、幸にして時に中れり、臣願はくは留に封ぜられなば足りなん。敢へて三万戸に当らず」と。乃ち張良を封じて留侯と為し、蕭何等と倶に封ぜらる。</ja>

<zh>［六年］上已封大功臣二十餘人，其餘日夜爭功不決，未得行封。上在雒陽南宮，從複道望見諸將往往相與坐沙中語。上曰：「此何語？」留侯曰：「陛下不知乎？此謀反耳。」上曰：「天下屬安定，何故反乎？」留侯曰：「陛下起布衣，以此屬取天下，今陛下為天子，而所封皆蕭、曹故人所親愛，而所誅者皆生平所仇怨。今軍吏計功，以天下不足遍封，此屬畏陛下不能盡封，恐又見疑平生過失及誅，故即相聚謀反耳。」上乃憂曰：「為之奈何？」留侯曰：「上平生所憎，群臣所共知，誰最甚者？」上曰：「雍齒與我故，數嘗窘辱我。我欲殺之，為其功多，故不忍。」留侯曰：「今急先封雍齒以示群臣，群臣見雍齒封，則人人自堅矣。」於是上乃置酒，封雍齒為什方侯，而急趣丞相、御史定功行封。群臣罷酒，皆喜曰：「雍齒尚為侯，我屬無患矣。」</zh>
<ja>［六年］上已に大功臣二十余人を封ず。其の余は日夜功を争ひ決せず。未だ封を行ふを得ず。上雒陽の南宮に在り、復道より諸将を望見するに、往往相与に沙中に坐して語る。上曰はく「此れ何をか語る」と。留侯曰はく「陛下知らざるか。此れ反を謀るのみ」と。上曰はく「天下属安定せり、何の故に反するか」と。留侯曰はく「陛下布衣より起ち、此の属を以て天下を取れり。今陛下天子と為り、而して封ずる所は皆蕭曹故人の親愛する所にして、誅する所の者は皆生平の仇怨する所なり。今軍吏功を計り、以へらく天下徧く封ずる足らずと。此の属陛下の尽く封ずること能はざらんことを畏れ、又平生の過失を疑はれて誅に及ばんことを恐る。故に即ち相聚まりて反を謀るのみ」と。</ja>

<zh>劉敬說高帝曰：「都關中。」上疑之。左右大臣皆山東人，多勸上都雒陽：「雒陽東有成皋，西有殽黽，倍河，向伊雒，其固亦足恃。」留侯曰：「雒陽雖有此固，其中小，不過數百里，田地薄，四面受敵，此非用武之國也。夫關中左殽函，右隴蜀，沃野千里，南有巴蜀之饒，北有胡苑之利，阻三面而守，獨以一面東制諸侯。諸侯安定，河渭漕輓天下，西給京師；諸侯有變，順流而下，足以委輸。此所謂金城千里，天府之國也，劉敬說是也。」於是高帝即日駕，西都關中。</zh>
<ja>劉敬高帝に説きて曰はく「関中に都せよ」と。上之を疑ふ。左右大臣は皆山東の人にして、多く上に勧めて「雒陽に都せよ。雒陽は東には成皐有り、西には殽黽有り、河に倍き伊雒に向ふ、其の固め亦恃むに足る」と。留侯曰はく「雒陽は此の固め有りと雖も、其の中は小にして、数百里に過ぎず。田地薄く、四面に敵を受く、此れ武を用ゐるの国に非ざるなり。夫れ関中は殽函を左にし、隴蜀を右にし、沃野千里、南に巴蜀の饒有り、北に胡苑の利有り、三面を阻てて守り、独り一面を以て東のかた諸侯を制す。諸侯安定ならば、河渭天下を漕輓し、西のかた京師に給す。諸侯変有らば、流れに順ひて下り、以て委輸するに足る。此れ所謂金城千里、天府の国なり。劉敬の説是なり」と。是に於いて、高帝即日駕し、西して関中に都す。</ja>

<zh>留侯從入關。留侯性多病，即道引不食穀，杜門不出歲餘。</zh>
<ja>留侯従ひて関に入る。留侯性多病なり、即ち道引し穀を食はず、門を杜ぢて出でざること歳余なり。</ja>

<zh>上欲廢太子，立戚夫人子趙王如意。大臣多諫爭，未能得堅決者也。呂后恐，不知所為。人或謂呂后曰：「留侯善畫計筴，上信用之。」呂后乃使建成侯呂澤劫留侯，曰：「君常為上謀臣，今上欲易太子，君安得高枕而臥乎？」留侯曰：「始上數在困急之中，幸用臣筴。今天下安定，以愛欲易太子，骨肉之間，雖臣等百餘人何益。」呂澤彊要曰：「為我畫計。」留侯曰：「此難以口舌爭也。顧上有不能致者，天下有四人。四人者年老矣，皆以為上慢侮人，故逃匿山中，義不為漢臣。然上高此四人。今公誠能無愛金玉璧帛，令太子為書，卑辭安車，因使辯士固請，宜來。來，以為客，時時從入朝，令上見之，則必異而問之。問之，上知此四人賢，則一助也。」於是呂后令呂澤使人奉太子書，卑辭厚禮，迎此四人。四人至，客建成侯所。</zh>
<ja>上、太子を廃し戚夫人の子趙王如意を立てんと欲す。大臣多諫争すれども、未だ堅く決する者を得る能はざるなり。呂后恐れ、為す所を知らず。人或いは呂后に謂ひて曰はく「留侯善く計筴を画し、上之を信用せり」と。呂后乃ち建成侯呂澤をして留侯を劫さしめて曰はく「君常に上の謀臣たり、今上太子を易へんと欲す。君安んぞ枕を高くして臥するを得んや」と。留侯曰はく「始め上数々困急の中に在り、幸に臣の筴を用ゐたり。今天下安定し、愛を以て太子を易へんと欲す。骨肉の間、臣等百余人と雖も、何の益あらん」と。呂澤強要して曰はく「我が為に画計せよ」と。留侯曰はく「此れ口舌を以て争ひ難きなり。顧ふに上致すこと能はざる者有り、天下に四人有り。四人の者は年老いたり。皆以為へらく、上は人を慢侮す、と。故に逃れて山中に匿れ、義として漢の臣と為らず。然れども上は此の四人を高しとす。今公誠し能く金玉璧帛を愛む無く、太子をして書を為らしめ、卑辞安車、因つて弁士をして固く請はしめば、宜しく来るべし。来らば以て客と為し、時時従へて入朝し、上をして之を見しめば、則ち必ず異として之を問はん。之を問ひ、上此の四人の賢なるを知らば、則ち一助なり」と。是に於いて、呂后呂澤に令して人をして太子の書を奉ぜしめ、辞を卑くし礼を厚くし、此の四人を迎へしむ。四人至り、建成侯の所に客たり。</ja>

<zh>漢十一年，黥布反，上病，欲使太子將，往擊之。四人相謂曰：「凡來者，將以存太子。太子將兵，事危矣。」乃說建成侯曰：「太子將兵，有功則位不益太子；無功還，則從此受禍矣。且太子所與俱諸將，皆嘗與上定天下梟將也，今使太子將之，此無異使羊將狼也，皆不肯為盡力，其無功必矣。臣聞『母愛者子抱』，今戚夫人日夜待御，趙王如意常抱居前，上曰『終不使不肖子居愛子之上』，明乎其代太子位必矣。君何不急請呂后承間為上泣言：『黥布，天下猛將也，善用兵，今諸將皆陛下故等夷，乃令太子將此屬，無異使羊將狼，莫肯為用，且使布聞之，則鼓行而西耳。上雖病，彊載輜車，臥而護之，諸將不敢不盡力。上雖苦，為妻子自彊。』」於是呂澤立夜見呂后，呂后承間為上泣涕而言，如四人意。上曰：「吾惟豎子固不足遣，而公自行耳。」於是上自將兵而東，群臣居守，皆送至灞上。留侯病，自彊起，至曲郵，見上曰：「臣宜從，病甚。楚人剽疾，願上無與楚人爭鋒。」因說上曰：「令太子為將軍，監關中兵。」上曰：「子房雖病，彊臥而傅太子。」是時叔孫通為太傅，留侯行少傅事。</zh>
<ja>漢の十一年、黥布反するや、上病み、太子をして将として往きて之を撃しめんと欲す。四人相謂ひて曰はく「凡そ来れるは、将に以て太子を存せんとするなり。太子兵に将たるは、事危し」と。乃ち建成侯に説きて曰はく「太子兵に将として功有りとも、則ち位益さず。太子功無くして還らば、則ち此れより禍を受けん。且つ太子の与に倶にする所の諸将は、皆嘗て上と天下を定めし梟将なり。今太子をして之に将たらしむるは、此れ羊をして狼に将たらしむるに異なる無きなり。皆為に力を尽くすを肯ぜざらん。其の功無からんこと必せり。臣聞く『母愛せらるる者子抱かる』と。今戚夫人日夜待御し、趙王如意常に抱かれて前に居り。上曰はく『終に不肖の子をして愛子の上に居らしめじ』と。明らかなるかな、其の太子の位に代らんこと必せり。君何ぞ急に呂后に請ひ間を承けて上の為に泣きて言はしめざる。『黥布は天下の猛将なり。善く兵を用ふ。今諸将は皆陛下の故の等夷なり。乃ち太子をして此の属に将たらしむるは、羊をして狼に将たらしむるに異なる無し。用を為すを肯ずるもの莫からん。且つ布をして之を聞かしめば、則ち鼓行して西せんのみ。上病むと雖も、強ひて輜車に載り、臥して之を護せば、諸将敢へて力を尽くさずんばあらじ。上苦しむと雖も、妻子の為に自ら強めよ』」と。是に於いて、呂澤立ちどころに夜呂后に見ゆ。呂后間を承けて上の為に泣涕して言ふこと、四人の意のごとくす。上曰はく「吾惟むに豎子固に遣るに足らず。而公自ら行かんのみ」と。是に於いて、上自ら兵に将として東す。群臣の居守するもの、皆送りて灞上に至る。留侯病む。自ら強めて起ちて曲郵に至り、上に見えて曰はく「臣宜しく従ふべけれども、病甚だし。楚人は剽疾なり、願はくは上楚人と鋒を争ふこと無かれ」と。因つて上に説きて曰「太子をして将軍と為し、関中の兵を監ぜしめよ」と。上曰はく「子房病むと雖も、強ひて臥しながらにして太子に傅たれ」と。是の時叔孫通太傅たり、留侯少傅の事を行ふ。</ja>

<zh>漢十二年，上從擊破布軍歸，疾益甚，愈欲易太子。留侯諫，不聽，因疾不視事。叔孫太傅稱說引古今，以死爭太子。上詳許之，猶欲易之。及燕，置酒，太子侍。四人從太子，年皆八十有餘，鬚眉皓白，衣冠甚偉。上怪之，問曰：「彼何為者？」四人前對，各言名姓，曰東園公，角里先生，綺里季，夏黃公。上乃大驚，曰：「吾求公數歲，公辟逃我，今公何自從吾兒游乎？」四人皆曰：「陛下輕士善罵，臣等義不受辱，故恐而亡匿。竊聞太子為人仁孝，恭敬愛士，天下莫不延頸欲為太子死者，故臣等來耳。」上曰：「煩公幸卒調護太子。」</zh>
<ja>漢の十二年、上布の軍を撃ち破りてより帰り、疾益々甚だしく、愈々太子を易へんと欲す。留侯諫むれども聴かず。疾に因りて事を視ず。叔孫太傅称説古今を引き、死を以て太子を争ふ。上詳りて之を許す。猶之を易へんと欲す。燕して置酒するに及びて、太子侍す。四人太子に従ふ。年皆八十有余、鬚眉皓白、衣冠甚だ偉なり。上之を怪しみ、問ひて曰はく「彼は何為る者ぞ」と。四人前みて対へ、各々名姓を言ふ。曰はく「東園公、甪里先生、綺里季、夏黄公」と。上乃ち大いに驚きて曰はく「吾公を求むること数歳なりしが、公我を逃辟せり。今公何によりて吾が児に従ひて游ぶか」と。四人皆曰滎じゃく「陛下は士を軽んじ善く罵しる。臣等義として辱を受けず。故に恐れて亡げ匿れたり。窃かに聞く、太子人と為り、仁孝恭敬にして士を愛し、天下頸を延ばして太子の為に死するを欲せざる者莫しと。故に臣等来れるのみ」と。上曰はく「公を煩はさん。幸に卒に太子を調護せよ」と。</ja>

<zh>四人為壽已畢，趨去。上目送之，召戚夫人指示四人者曰：「我欲易之，彼四人輔之，羽翼已成，難動矣。呂后真而主矣。」戚夫人泣，上曰：「為我楚舞，吾為若楚歌。」歌曰：「鴻鴈高飛，一舉千里。羽翮已就，橫絕四海。橫絕四海，當可奈何！雖有矰繳，尚安所施！」歌數闋，戚夫人噓唏流涕，上起去，罷酒。竟不易太子者，留侯本招此四人之力也。</zh>
<ja>四人寿を為し、已に畢りて趨り去る。上之を目送し、戚夫人を召し、四人の者を指さし示して曰はく「我之を易へんと欲すれども、彼の四人之を輔け、羽翼已成り、動かし難し。呂后は真に而の主なり」と。戚夫人泣く。上曰はく「我が為に楚舞せよ、吾若が為に楚歌せん」と。歌ひて曰はく「鴻鵠高く飛ぶ、一挙千里。羽翮已に就り、四海を横絶す。四海を横絶す、当に奈何すべき。矰繳有りと雖も、尚安くにか施す所あらん」と。歌ふこと数闋、戚夫人嘘唏流涕。上起ち去り、酒を罷む。竟に太子を易へざるは、留侯が本此の四人を招きたるの力なり。</ja>

<zh>留侯從上擊代，出奇計馬邑下，及立蕭何相國，所與上從容言天下事甚眾，非天下所以存亡，故不著。留侯乃稱曰：「家世相韓，及韓滅，不愛萬金之資，為韓報讐彊秦，天下振動。今以三寸舌為帝者師，封萬戶，位列侯，此布衣之極，於良足矣。願棄人間事，欲從赤松子游耳。」乃學辟穀，道引輕身。會高帝崩，呂后德留侯，乃彊食之，曰：「人生一世間，如白駒過隙，何至自苦如此乎！」留侯不得已，彊聽而食。</zh>
<ja>留侯上に従ひて代を撃ち、奇計を馬邑下に出だす。及び蕭何を相国に立つ。上と与に従容として天下の事を言ふ所、甚だ衆けれども、天下の存亡する所以に非ず。故に著さず。留侯乃ち称して曰はく「家世々韓に相たり。韓滅ぶるに及びて、万金の資を愛まず、韓の為に讎を強秦に報い、天下振動せり。今三寸の舌を以て帝者の師と為り、万戸に封ぜられ、列侯に位す。此れ布衣の極にして、良に於いて足れり。願はくは人間の事を棄て、赤松子に従ひて游ばんと欲するのみ」と。乃ち穀を辟け道引し身を軽くするを学ぶ。会々高帝崩ず。呂后留侯を徳とし、乃ち強ひて之に食はしめ、曰はく「人生一世の間は、白駒の隙を過ぐるがごとし。何ぞ自ら苦しむこと此くのごときに至らんや」と。留侯已むを得ず、強ひて聴きて食す。</ja>

<zh>後八年卒，謚為文成侯。子不疑代侯。</zh>
<ja>後八年にして卒す。謚して文成侯と為す。子不疑代りて侯たり。</ja>

<zh>子房始所見下邳圯上老父與太公書者，後十三年從高帝過濟北，果見穀城山下黃石，取而葆祠之。留侯死，并葬黃石（冢）。每上冢伏臘，祠黃石。</zh>
<ja>子房が始め下邳の圯上に見し所の老父、太公の書を与へし者、後十三年、高帝に従ひて済北に過ぎ、果たして穀城山下の黄石を見、取りて之を葆祠す。留侯の死するや、并せて黄石を（冢に）葬る。上冢伏臘毎に、黄石を祠る。</ja>

<zh>留侯不疑，孝文帝五年坐不敬，國除。</zh>
<ja>留侯不疑、孝文帝五年不敬に坐し、国除かる。</ja>

<zh>太史公曰：學者多言無鬼神，然言有物。至如留侯所見老父予書，亦可怪矣。高祖離困者數矣，而留侯常有功力焉，豈可謂非天乎？上曰：「夫運籌筴帷帳之中，決勝千里外，吾不如子房。」余以為其人計魁梧奇偉，至見其圖，狀貌如婦人好女。蓋孔子曰：「以貌取人，失之子羽。」留侯亦云。</zh>
<ja>太史公曰はく、学者多く鬼神無しと言ふ、然れども物有りと言ふ。留侯の見し所の老父が書を予へしがごときに至りては、亦可怪しむべし。高祖、困に離る者数々なり。而して留侯常に功力有り。豈に天に非ずと謂ふべけんや。上曰はく『夫れ籌筴を帷帳の中に運らし、勝ちを千里の外に決するは、吾子房に如かず』と。余以為へらく、其の人計ず魁梧奇偉なりと。其の図を見るに至りて、状貌婦人好女のごとし。蓋し孔子曰はく『貌を以て人を取れば、之を子羽に失す』と。留侯にも亦云ふ、と。</ja>
