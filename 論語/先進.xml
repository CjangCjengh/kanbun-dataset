<zh>子曰：「先進於禮樂，野人也；後進於禮樂，君子也。如用之，則吾從先進。」</zh>
<ja>子曰はく「先進の礼楽に於けるや野人なり。後進の礼楽にけるや君子なり。如し之を用ふれば、則ち吾先進に従はん」と。</ja>

<zh>子曰：「從我於陳、蔡者，皆不及門也。」</zh>
<ja>子曰はく「我に陳、蔡に従ふ者は、皆門に及ばざるなり」と。</ja>

<zh>德行：顏淵，閔子騫，冉伯牛，仲弓。言語：宰我，子貢。政事：冉有，季路。文學：子游，子夏。</zh>
<ja>徳行には顔淵、閔子騫、冉伯牛、仲弓。言語には宰我、子貢。政事には冉有、季路。文学には子游、子夏。</ja>

<zh>子曰：「回也非助我者也，於吾言無所不說。」</zh>
<ja>子曰はく「回や我を助くる者に非ざるなり。吾が言に於いて説ばざる所無し」と。</ja>

<zh>子曰：「孝哉閔子騫！人不間於其父母昆弟之言。」</zh>
<ja>子曰はく「孝なるかな、閔子騫。人、不其の父母昆弟を間するの言あらず」と。</ja>

<zh>南容三復白圭，孔子以其兄之子妻之。</zh>
<ja>南容、白圭を三復す。孔子、其の兄の子を以つて之を妻はす。</ja>

<zh>季康子問：「弟子孰為好學？」孔子對曰：「有顏回者好學，不幸短命死矣！今也則亡。」</zh>
<ja>季康子問ふ、「弟子孰か学を好むと為す」と。孔子対へて曰はく「顔回なる者有り、学を好む。不幸短命にして死せり。今や則ち亡し」と。</ja>

<zh>顏淵死，顏路請子之車以為之椁。子曰：「才不才，亦各言其子也。鯉也死，有棺而無椁。吾不徒行以為之椁。以吾從大夫之後，不可徒行也。」</zh>
<ja>顔淵死す。顔路、子の車以つて之が椁を為んことを請ふ。子曰はく「才も不才も、亦各ゝ其の子と言ふなり。鯉や死す、棺有りて椁無し。吾徒行して以つて之が椁を為さず。吾が大夫の後に従へるを以つて、徒行すべからざるなり」と。</ja>

<zh>顏淵死。子曰：「噫！天喪予！天喪予！」</zh>
<ja>顔淵死す。子曰はく「噫、天予を喪せり、天予を喪せり」と。</ja>

<zh>顏淵死，子哭之慟。從者曰：「子慟矣。」曰：「有慟乎？非夫人之為慟而誰為！」</zh>
<ja>顔淵死す。子之を哭して慟す。従者曰はく「子慟せり」と。子曰はく「慟すること有るか。夫の人の為に慟するに非ずして、誰が為にか慟せん」と。</ja>

<zh>顏淵死，門人欲厚葬之，子曰：「不可。」門人厚葬之。子曰：「回也視予猶父也，予不得視猶子也。非我也，夫二三子也。」</zh>
<ja>顔淵死す。門人厚く之を葬むらんと欲す。子曰はく「不可なり」と。門人厚く之を葬る。子曰はく「回や予を視ること猶父のごとし。予は視ること猶子のごとくすることを得ず。我に非ざるなり、夫の二三子なり」と。</ja>

<zh>季路問事鬼神。子曰：「未能事人，焉能事鬼？」敢問死。曰：「未知生，焉知死？」</zh>
<ja>季路、鬼神に事へんことを問ふ。子曰はく「未だ人に事ふること能はず。焉くんぞ能く鬼に事へん」と。敢へて死を問ふ。曰はく「未だ生を知らず。焉くんぞ死を知らん」と。</ja>

<zh>閔子侍側，誾誾如也；子路，行行如也；冉有、子貢，侃侃如也。子樂。「若由也，不得其死然。」</zh>
<ja>閔子騫側らに侍す。誾誾如たり。子路行行如たり。冉子、子貢侃侃如たり。子楽しむ。曰はく「由がごときは其の死を得ざらん」と。</ja>

<zh>魯人為長府。閔子騫曰：「仍舊貫，如之何？何必改作？」子曰：「夫人不言，言必有中。」</zh>
<ja>魯人長府を為る。閔子騫曰はく「旧貫に仍らば之を如何、何ぞ必ずしも改め作らん」と。子曰はく「夫の人は言はず。言へば必ず中ること有り」と。</ja>

<zh>子曰：「由之瑟奚為於丘之門？」門人不敬子路。子曰：「由也升堂矣，未入於室也。」</zh>
<ja>子曰はく「由の瑟、奚為れぞ丘の門に於いてせん」と。門人子路を敬せず。子曰はく「由や堂に升れり。未だ室に入らざるなり」と。</ja>

<zh>子貢問：「師與商也孰賢？」子曰：「師也過，商也不及。」曰：「然則師愈與？」子曰：「過猶不及。」</zh>
<ja>子貢問ひて曰はく「師と商と孰れか賢なる」と。子曰はく「師や過ぎたり。商や及ばず」と。曰はく「然らば則ち師愈れるか」と。子曰はく、「過ぎたるは猶及ばざるがごとし」と。</ja>

<zh>季氏富於周公，而求也為之聚斂而附益之。子曰：「非吾徒也。小子鳴鼓而攻之，可也。」</zh>
<ja>季氏、周公より富めり。而して求や之が為に聚斂して之を附益す。子曰はく「吾が徒に非ざるなり。小子、鼓を鳴して之を攻めて可なり」と。</ja>

<zh>柴也愚，參也魯，師也辟，由也喭。</zh>
<ja>柴や愚、参や魯、師や辟、由や喭。</ja>

<zh>子曰：「回也其庶乎，屢空。賜不受命，而貨殖焉，億則屢中。」</zh>
<ja>子曰はく「回や其れ庶きか、屡ゝ空し。賜は命を受けずして貨殖す。億れば則ち屡ゝ中る」と。</ja>

<zh>子張問善人之道。子曰：「不踐跡，亦不入於室。」</zh>
<ja>子張、善人の道を問ふ。子曰はく「迹を践まず、亦室に入らず」と。</ja>

<zh>子曰：「論篤是與，君子者乎？色莊者乎？」</zh>
<ja>子曰はく「論の篤きに是れ与すれば、君子者か、色荘者か」と。</ja>

<zh>子路問：「聞斯行諸？」子曰：「有父兄在，如之何其聞斯行之？」冉有問：「聞斯行諸？」子曰：「聞斯行之。」公西華曰：「由也問聞斯行諸，子曰『有父兄在』；求也問聞斯行諸，子曰『聞斯行之』。赤也惑，敢問。」子曰：「求也退，故進之；由也兼人，故退之。」</zh>
<ja>子路問ふ、「聞くがままに斯れ諸を行はんか」と。子曰はく「父兄在ますこと有り、之を如何ぞ其れ聞くままに斯れ之を行はんや」と。冉有問ふ、「聞くがままに斯れ諸を行はんか」と。子曰はく「聞くがままに斯れ之を行へ」と。公西華曰はく「由や問ふ、『聞くがままに斯れ諸を行はんか』と。子曰はく、『父兄在ますこと有り』と。求や問ふ、『聞くがままに斯れ諸を行はんか』と。子曰はく、『聞くがままに斯れ之を行へ』と。赤や惑ふ。敢へて問ふ」と。子曰はく「求や退く。故に之を進む。由や人を兼ぬ。故に之を退く」と。</ja>

<zh>子畏於匡，顏淵後。子曰：「吾以女為死矣。」曰：「子在，回何敢死？」</zh>
<ja>子、匡に畏る。顔淵後れたり。子曰はく「吾女を以つて死せりと為す」と。曰はく「子在り、回何ぞ敢へて死せん」と。</ja>

<zh>季子然問：「仲由、冉求可謂大臣與？」子曰：「吾以子為異之問，曾由與求之問。所謂大臣者：以道事君，不可則止。今由與求也，可謂具臣矣。」曰：「然則從之者與？」子曰：「弒父與君，亦不從也。」</zh>
<ja>季子然問ふ、「仲由、冉求は大臣と謂ふべきか。」子曰はく「吾子を以つて異なるを之問ふと為す、曾ち由と求とを之問ふ。所謂大臣なる者は、道を以つて君に事へ、不可なれば則ち止む。今、由と求とは、具臣と謂ふべし」と。曰はく「然らば則ち之も従はん者か」と。子曰はく「父と君とを弑せんには、亦従はざるなり」と。</ja>

<zh>子路使子羔為費宰。子曰：「賊夫人之子。」子路曰：「有民人焉，有社稷焉。何必讀書，然後為學？」子曰：「是故惡夫佞者。」</zh>
<ja>子路、子羔をして費の宰たらしむ。子曰はく「夫の人の子を賊はん」と。子路曰はく「民人有り、社稷有り、何ぞ必ずしも書を読みて然る後に学と為さん」と。子曰はく「是の故に夫の佞者を悪む」と。</ja>

<zh>子路、曾皙、冉有、公西華侍坐。子曰：「以吾一日長乎爾，毋吾以也。居則曰：「不吾知也！』如或知爾，則何以哉？」子路率爾而對曰：「千乘之國，攝乎大國之間，加之以師旅，因之以饑饉；由也為之，比及三年，可使有勇，且知方也。」夫子哂之。「求！爾何如？」對曰：「方六七十，如五六十，求也為之，比及三年，可使足民。如其禮樂，以俟君子。」「赤！爾何如？」對曰：「非曰能之，願學焉。宗廟之事，如會同，端章甫，願為小相焉。」「點！爾何如？」鼓瑟希，鏗爾，舍瑟而作。對曰：「異乎三子者之撰。」子曰：「何傷乎？亦各言其志也。」曰：「莫春者，春服既成。冠者五六人，童子六七人，浴乎沂，風乎舞雩，詠而歸。」夫子喟然歎曰：「吾與點也！」三子者出，曾皙後。曾皙曰：「夫三子者之言何如？」子曰：「亦各言其志也已矣。」曰：「夫子何哂由也？」曰：「為國以禮，其言不讓，是故哂之。」「唯求則非邦也與？」「安見方六七十如五六十而非邦也者？」「唯赤則非邦也與？」「宗廟會同，非諸侯而何？赤也為之小，孰能為之大？」</zh>
<ja>子路、曾晳、冉有、公西華、侍坐す。子曰はく「吾が一日も爾より長じたるを以つて、吾を以つてすること無かれ。居れば則ち曰はく、『吾を知らず。』と。如し爾を知るもの或らば、則ち何を以つてせんや」と。子路率爾として対へて曰はく「千乗の国、大国の間に摂して、之に加ふるに師旅を以つてし、之に因るに飢饉を以つてせんに、由や之を為め、三年に及ぶ比に、勇有りて且つ方を知らしむべきなり」と。夫子之を哂ふ。「求よ爾は何如」と。対へて曰はく「方の六七十、如しくは五六十、求や之を為め、三年に及ぶ比に、民を足らしむべきなり。其の礼楽のごときは、以つて君子に俟たん」と。「赤よ爾は何如」と。対へて曰はく「之を能くすと曰ふには非ず、願はくは学ばん、宗廟の事、如しくは会同に、端章甫して、願はくは小相たらん」と。「点よ爾は何如」と。瑟を鼓くこと希み、鏗爾として瑟を舎きて作ち、対へて曰はく「三子者の撰に異なり」と。子曰はく「何ぞ傷まんや。亦各ゝ其の志を言ふなり」と。曰はく「莫春には春服既に成り、冠者五六人・童子六七人を得て、沂に浴し、舞雩に風して、詠じて帰らん」と。夫子喟然として歎じて曰はく「吾は点に与せん」と。三子者出づ。曾晳後れたり。曾晳曰はく「夫の三子者の言は何如」と。子曰はく「亦各ゝ其の志を言ふのみ」と。曰はく「夫子何ぞ由を哂ふや」と。子曰はく「国を為むるには礼を以つてす。其の言譲らず。求と唯ども則ち邦に非ずや。安んぞ方六七十如しくは五六十にして邦に非ざる者を見ん。赤と唯ども則ち国に非ずや。宗廟の事、会同は諸侯に非ずして之を如何せん。赤や之が小相たらば、孰か能く之が大相たらん」と。</ja>
