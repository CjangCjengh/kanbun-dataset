<zh>季氏將伐顓臾。冉有、季路見於孔子曰：「季氏將有事於顓臾。」孔子曰：「求！無乃爾是過與？夫顓臾，昔者先王以為東蒙主，且在邦域之中矣，是社稷之臣也。何以伐為？」冉有曰：「夫子欲之，吾二臣者皆不欲也。」孔子曰：「求！周任有言曰：『陳力就列，不能者止。』危而不持，顛而不扶，則將焉用彼相矣？且爾言過矣。虎兕出於柙，龜玉毀於櫝中，是誰之過與？」冉有曰：「今夫顓臾，固而近於費。今不取，後世必為子孫憂。」孔子曰：「求！君子疾夫舍曰欲之，而必為之辭。丘也聞有國有家者，不患寡而患不均，不患貧而患不安。蓋均無貧，和無寡，安無傾。夫如是，故遠人不服，則修文德以來之。既來之，則安之。今由與求也，相夫子，遠人不服而不能來也；邦分崩離析而不能守也。而謀動干戈於邦內。吾恐季孫之憂，不在顓臾，而在蕭牆之內也。」</zh>
<ja>季氏将に顓臾を伐たんとす。冉有・季路、孔子に見えて曰はく「季氏、将に顓臾に事有らんとす」と。孔子曰はく「求よ、乃ち爾是れ過てること無からんや。夫れ顓臾は昔者先王以つて東蒙の主と為し、且つ邦域の中に在り。是れ社稷の臣なり。何を以つてか伐つことを為さん」と。冉有曰はく「夫の子之を欲す。吾二臣者は皆欲せざるなり」と。孔子曰はく「求よ、周任に言有り曰はく、『力を陳べて列に就き、能はざれば止む。』と。危くして持せず、顛つて扶けずんば、則ち将た焉くんぞ彼の相を用ひん。且つ爾の言は過てり。虎兕柙より出で、亀玉櫝中に毀るれば、是れ雖の過ちぞや」と。冉有曰はく「今夫れ顓臾は固くして費に近し。今取らずんば後世必ず子孫の憂ひと為らん」と。子曰はく「求よ、君子は夫の之を欲すと曰ふを舎いて必ず更に之が辞を為すことを疾む。丘や聞く、『国を有ちて家を有つ者は寡きを患へずして均しからざるを患へ、貧しきを患へずして安からざるを患ふ。』と。蓋し均しければ貧無く、和すれば寡きこと無く、安ければ傾くこと無し。夫れ是くのごとし。故に遠人服せざれば則ち文徳を修めて以つて之を来たし、既に之を来せば則ち之を安んず。今、由と求とは夫の子を相け、遠人服せざれども来たすこと能はず、邦、分崩離析すれども守ること能はず、而して干戈を邦内に動かさんことを謀る。吾恐る、季孫の憂ひは顓臾に在らずして蕭牆の内に在らんことを」と。</ja>

<zh>孔子曰：「天下有道，則禮樂征伐自天子出；天下無道，則禮樂征伐自諸侯出。自諸侯出，蓋十世希不失矣；自大夫出，五世希不失矣；陪臣執國命，三世希不失矣。天下有道，則政不在大夫。天下有道，則庶人不議。」</zh>
<ja>孔子曰はく「天下に道有れば、則ち礼楽征伐天子より出づ。天下道無ければ、則ち礼楽征伐諸侯より出づ。蓋し十世にして失はざること希し。大夫より出づれば、五世にして失はざること希し。陪臣国命を執れば、三世にして失はざること希し。天下道有れば、則ち政は大夫に在らず。天下道有れば、則ち庶人は議せず」と。</ja>

<zh>孔子曰：「祿之去公室，五世矣；政逮於大夫，四世矣；故夫三桓之子孫，微矣。」</zh>
<ja>孔子曰はく「禄の公室を去ること五世。政の大夫に逮ぶこと四世。故に夫の三桓の子孫は微なり」と。</ja>

<zh>孔子曰：「益者三友，損者三友。友直，友諒，友多聞，益矣。友便辟，友善柔，友便佞，損矣。」</zh>
<ja>孔子曰はく「益者三友、損者三友。直きを友とし、諒を友とし、多聞を友とするは、益なり。便辟を友とし、善柔を友とし、便佞を友とするは、損なり」と。</ja>

<zh>孔子曰：「益者三樂，損者三樂。樂節禮樂，樂道人之善，樂多賢友，益矣。樂驕樂，樂佚遊，樂宴樂，損矣。」</zh>
<ja>孔子曰はく「益者三楽、損者三楽。礼楽を節せんことを楽しみ、人の善を道ふことを楽しみ、賢友多きを楽しむは、益なり。驕楽を楽しみ、佚遊を楽しみ、宴楽を楽しむは、損なり」と。</ja>

<zh>孔子曰：「侍於君子有三愆：言未及之而言謂之躁，言及之而不言謂之隱，未見顏色而言謂之瞽。」</zh>
<ja>孔子曰はく「君子に侍するに三愆有り。言未だ之に及ばずして言ふ、之を躁と謂ふ。言之に及びて言はざる、之を隠と謂ふ。未だ顔色を見ずして言ふ、之を瞽と謂ふ」と。</ja>

<zh>孔子曰：「君子有三戒：少之時，血氣未定，戒之在色；及其壯也，血氣方剛，戒之在鬭；及其老也，血氣既衰，戒之在得。」</zh>
<ja>孔子曰はく「君子に三戒有り。少き時は、血気未だ定まらず、之を戒むることに色在り。其の壮なるに及びてや、血気方に剛なり、之を戒むること闘に在り。其の老なるに及びてや、血気既に衰ふ、之を戒むること得に在り」と。</ja>

<zh>孔子曰：「君子有三畏：畏天命，畏大人，畏聖人之言。小人不知天命而不畏也，狎大人，侮聖人之言。」</zh>
<ja>孔子曰はく「君子に三畏有り。天命を畏れ、大人を畏れ、聖人の言を畏る。小人は天命を知らずして畏れず、大人に狎れ、聖人の言を侮る」と。</ja>

<zh>孔子曰：「生而知之者，上也；學而知之者，次也；困而學之，又其次也；困而不學，民斯為下矣。」</zh>
<ja>孔子曰はく「生れながらにして之を知る者は上なり。学びて之を知る者は次なり。困みて之を学ぶは又其の次なり。困みて学ばざる、民斯れを下と為す」と。</ja>

<zh>孔子曰：「君子有九思：視思明，聽思聰，色思溫，貌思恭，言思忠，事思敬，疑思問，忿思難，見得思義。」</zh>
<ja>孔子曰はく「君子に九思有り。視るには明を思ひ、聴くには聡を思ひ、色には温を思ひ、貌には恭を思ひ、言には忠を思ひ、事には敬を思ひ、疑はしきには問を思ひ、忿りには難を思ひ、得るを見ては義を思ふ」と。</ja>

<zh>孔子曰：「見善如不及，見不善如探湯。吾見其人矣，吾聞其語矣。隱居以求其志，行義以達其道。吾聞其語矣，未見其人也。」</zh>
<ja>孔子曰はく「善を見て及ばざるがごとくし、不善を見ては湯を探るがごとくす。吾其の人を見る、吾其の語を聞く。隠居して以つて其の志を求め、義を行ひて以つて其の道を達す。吾其の語を聞く、未だ其の人を見ず」と。</ja>

<zh>齊景公有馬千駟，死之日，民無德而稱焉。伯夷叔齊餓于首陽之下，民到于今稱之。其斯之謂與？</zh>
<ja>斉の景公、馬千駟有り。死するの日、民徳として称すること無。伯夷、叔斉、首陽の下に飢う。民今に到るまで之を称す。其れ斯れを之謂ふか」と。</ja>

<zh>陳亢問於伯魚曰：「子亦有異聞乎？」對曰：「未也。嘗獨立，鯉趨而過庭。曰：『學詩乎？』對曰：『未也。』『不學詩，無以言。』鯉退而學詩。他日又獨立，鯉趨而過庭。曰：『學禮乎？』對曰：『未也。』『不學禮，無以立。』鯉退而學禮。聞斯二者。」陳亢退而喜曰：「問一得三，聞詩，聞禮，又聞君子之遠其子也。」</zh>
<ja>陳亢伯魚に問うて曰はく「子も亦異聞有りや」と。対へて曰はく「未だし。嘗て独り立てり。鯉趨りて庭を過ぐ。曰はく、『詩を学びやりや』と。対へて曰はく、『未だし』と。『詩を学ばずんば、以つて言ふこと無し』と。鯉退きて詩を学ぶ。他日又独り立てり。鯉趨庭を過ぐ。曰はく、『礼を学びたりや』と。対へて曰はく、『未だし』と。『礼を学ばずんば、以つて立つこと無し』と。鯉退きて礼を学ぶ。斯の二者を聞けり」と。陳亢退きて喜びて曰はく「一を問ひて三を得たり。詩を聞き、礼を聞き、又君子の其の子を遠ざくるを聞く」と。</ja>

<zh>邦君之妻，君稱之曰夫人，夫人自稱曰小童；邦人稱之曰君夫人，稱諸異邦曰寡小君；異邦人稱之亦曰君夫人。</zh>
<ja>邦君の妻、君之を称して夫人と曰ふ。夫人自ら称して小童と曰ふ。邦人之を称して君夫人と曰ふ。諸を異邦に称して寡小君と曰ふ。異邦の人之を称して亦君夫人と曰ふ。</ja>
