<zh>子張曰：「士見危致命，見得思義，祭思敬，喪思哀，其可已矣。」</zh>
<ja>子張曰はく「士は危きを見ては命を致し、得るを見ては義を思ひ、祭りには敬を思ひ、喪には哀を思ふ。其れ可ならんのみ」と。</ja>

<zh>子張曰：「執德不弘，信道不篤，焉能為有？焉能為亡？」</zh>
<ja>子張曰はく「徳を執ること弘からず、道を信ずること篤からずんば、焉くんぞ能く有りと為さん、焉んぞ能く亡しと為さん」と。</ja>

<zh>子夏之門人問交於子張。子張曰：「子夏云何？」對曰：「子夏曰：『可者與之，其不可者拒之。』」子張曰：「異乎吾所聞：君子尊賢而容眾，嘉善而矜不能。我之大賢與，於人何所不容？我之不賢與，人將拒我，如之何其拒人也？」</zh>
<ja>子夏の門人交はりを子張に問ふ。子張曰はく「子夏は何とか云へる」と。対へて曰はく「子夏曰はく、『可なる者は之に与し、其の不可なる者は之を距がん。』」と。子張曰はく。「吾が聞く所に異なり。君子、賢を尊びて衆を容れ、善を嘉して不能を矜れむ。我の大賢ならんか、人に於いて何の容れざる所あらん。我の不賢ならんか、人将た我を距がん。之を如何ぞ其れ人を距がんや」と。</ja>

<zh>子夏曰：「雖小道，必有可觀者焉；致遠恐泥，是以君子不為也。」</zh>
<ja>子夏曰はく「小道と雖も必ず観るべき者有り。遠きを致さんには泥まんことを恐る、是を以つて君子は為さざるなり」と。</ja>

<zh>子夏曰：「日知其所亡，月無忘其所能，可謂好學也已矣。」</zh>
<ja>子夏曰はく「日ゝに其び亡き所を知り、月ゝに其の能くする所を忘るること無し。学を好むと謂ふべきのみ」と。</ja>

<zh>子夏曰：「博學而篤志，切問而近思，仁在其中矣。」</zh>
<ja>子夏曰はく「博く学びて篤く志し、切に問ひて近く思ふ、仁、其の中に在り」と。</ja>

<zh>子夏曰：「百工居肆以成其事，君子學以致其道。」</zh>
<ja>子夏曰はく「百工肆に居て以つて其の事を成す。君子学びて以つて其の道を致す」と。</ja>

<zh>子夏曰：「小人之過也必文。」</zh>
<ja>子夏曰はく「小人の過つや、必ず文る」と。</ja>

<zh>子夏曰：「君子有三變：望之儼然，即之也溫，聽其言也厲。」</zh>
<ja>子夏曰はく「君子に三変有り。之を望めば儼然たり、之に即けば温なり、其の言を聴けば厲し」と。</ja>

<zh>子夏曰：「君子信而後勞其民，未信則以為厲己也；信而後諫，未信則以為謗己也。」</zh>
<ja>子夏曰はく「君子、信ぜられて後に其の民を労す。未だ信ぜられざれば則ち以つて己を厲ましむと為す。信ぜられて、而して後に諌む。未だ信ぜられざれば則ち以つて己を謗ると為す」と。</ja>

<zh>子夏曰：「大德不踰閑，小德出入可也。」</zh>
<ja>子夏曰はく「大徳は閑を踰えず。小徳は出入して可なり」と。</ja>

<zh>子游曰：「子夏之門人小子，當洒掃、應對、進退，則可矣。抑末也，本之則無。如之何？」子夏聞之曰：「噫！言游過矣！君子之道，孰先傳焉？孰後倦焉？譬諸草木，區以別矣。君子之道，焉可誣也？有始有卒者，其惟聖人乎！」</zh>
<ja>子游曰はく「子夏の門人小子、洒掃対進退に当たりては則ち可なり。抑ゝ末なり。之を本づくれば則ち無し。之を如何せん」と。子夏之を聞きて曰はく「噫、言游過てり。君子の道は、孰れをか先にし伝へ、孰れをか後にし倦まん。諸を草木の区して以つて別あるに譬ふ。君子の道は、焉くんぞ誣ふべけんや。始め有り卒はり有る者は、其れ唯だ聖人か」と。</ja>

<zh>子夏曰：「仕而優則學，學而優則仕。」</zh>
<ja>子夏曰はく「仕へて優なれば則ち学び、学びて優なれば則ち仕ふ」と。</ja>

<zh>子游曰：「喪致乎哀而止。」</zh>
<ja>子游曰はく「喪は哀を致して止む」と。</ja>

<zh>子游曰：「吾友張也，為難能也。然而未仁。」</zh>
<ja>子游曰はく「吾が友張や、能くし難きを為す。然れども未だ仁ならず」と。</ja>

<zh>曾子曰：「堂堂乎張也，難與並為仁矣。」</zh>
<ja>曾子曰はく「堂堂たるかな張や。与に並んで仁を為し難し」と。</ja>

<zh>曾子曰：「吾聞諸夫子：人未有自致者也，必也親喪乎！」</zh>
<ja>曾子曰はく「吾諸を夫子に聞けり、人未だ自ら致す者有らず。必ずや親の喪か」と。</ja>

<zh>曾子曰：「吾聞諸夫子：孟莊子之孝也，其他可能也；其不改父之臣，與父之政，是難能也。」</zh>
<ja>曾子曰はく「吾諸を夫子に聞けり、孟荘子の孝や、其の他は能くすべきなり。其の父の臣と父の政とを改めざるは、是れ能くし難きなり」と。</ja>

<zh>孟氏使陽膚為士師，問於曾子。曾子曰：「上失其道，民散久矣。如得其情，則哀矜而勿喜。」</zh>
<ja>孟氏、陽膚をして士師たらしむ。曾子に問ふ。曾子曰はく「上、其の道を失ひて、民散ずること久し。如し其の情を得ば、則ち哀矜して喜ぶこと勿かれ」と。</ja>

<zh>子貢曰：「紂之不善，不如是之甚也。是以君子惡居下流，天下之惡皆歸焉。」</zh>
<ja>子貢曰はく「紂の不善や、是くのごとく之れ甚しからざるなり。是を以つて君子は下流に居ることを悪む。天下の悪皆焉に帰す」と。</ja>

<zh>子貢曰：「君子之過也，如日月之食焉：過也，人皆見之；更也，人皆仰之。」</zh>
<ja>子貢曰はく「君子の過つや、日月の食するがごとし。過つや人皆之を見る。更むるや人皆之を仰ぐ」と。</ja>

<zh>衛公孫朝問於子貢曰：「仲尼焉學？」子貢曰：「文武之道，未墜於地，在人。賢者識其大者，不賢者識其小者，莫不有文武之道焉。夫子焉不學？而亦何常師之有？」</zh>
<ja>衛の公孫朝、子貢に問ひて曰はく「仲尼焉くにか学ぶ」と。子貢曰はく「文武の道未だ地に墜ちずして人に在り。賢者は其の大なる者を識し、不賢者は其の小なる者を識す。文武の道有らざること莫し。夫子焉くにか学ばざらん。而して亦何の常師か之れ有らん」と。</ja>

<zh>叔孫武叔語大夫於朝，曰：「子貢賢於仲尼。」子服景伯以告子貢。子貢曰：「譬之宮牆，賜之牆也及肩，窺見室家之好。夫子之牆數仞，不得其門而入，不見宗廟之美，百官之富。得其門者或寡矣。夫子之云，不亦宜乎！」</zh>
<ja>叔孫武叔大夫に朝に語りて曰はく「子貢は仲尼より賢れり」と。子服景伯以つて子貢に告ぐ。子貢曰はく「諸宮牆に譬ふれば、賜の牆や肩に及べり、室家の好きを窺ひ見ん。夫子の牆や数仭、其の門を得て入らざれば、宗廟の美、百官の富を見ず。其の門を得る者或いは寡し。夫の子の云ふこと、亦宜ならずや」と。</ja>

<zh>叔孫武叔毀仲尼。子貢曰：「無以為也，仲尼不可毀也。他人之賢者，丘陵也，猶可踰也；仲尼，日月也，無得而踰焉。人雖欲自絕，其何傷於日月乎？多見其不知量也！」</zh>
<ja>叔孫武叔仲尼を毀る。子貢曰はく「以つて為すこと無かれ。仲尼毀るべからざるなり。他人の賢者丘陵なり、猶踰ゆべきなり。仲尼は日月なり。人得て踰ゆること無し。人自ら絶たんと欲すと雖も。其れ何ぞ日月を傷らんや。多に見其の量を知らざるなり」と。</ja>

<zh>陳子禽謂子貢曰：「子為恭也，仲尼豈賢於子乎？」子貢曰：「君子一言以為知，一言以為不知，言不可不慎也。夫子之不可及也，猶天之不可階而升也。夫子之得邦家者，所謂立之斯立，道之斯行，綏之斯來，動之斯和。其生也榮，其死也哀，如之何其可及也。」</zh>
<ja>陳子禽子貢に謂ひて曰はく「子は恭を為すなり。仲尼、豈に子より賢さんや」と。子貢曰はく「君子は一言以つて知と為し、一言以つて不知と為す。言は慎まざるべからざるなり。夫子の及ぶべからざるや、猶天の階して升るべからざるがごときなり。夫子にして邦家を得るならば、所謂『之を立つれば斯に立ち、之を道けば斯に行ひ、之を綏んずれば斯に来たり、之を動かせば斯に和す』。其の生くるや栄え、其の死するや哀しむ。之を如何ぞ其れ及ぶべけんや」と。</ja>
