<zh>子路問政。子曰：「先之，勞之。」請益。曰：「無倦。」</zh>
<ja>子路政を問ふ。子曰はく「之に先んじ、之を労す」と。益を請ふ。曰はく「倦むこと無かれ」と。</ja>

<zh>仲弓為季氏宰，問政。子曰：「先有司，赦小過，舉賢才。」曰：「焉知賢才而舉之？」曰：「舉爾所知。爾所不知，人其舍諸？」</zh>
<ja>仲弓、季氏の宰と為りて、政を問ふ。子曰はく「有司を先にし、小過を赦し、賢才を挙げよ」と。曰はく「焉くんぞ賢才を知りて之を挙げん」と。曰はく「爾の知る所を挙げよ。爾の知らざる所、人其れ諸を舎てんや」と。</ja>

<zh>子路曰：「衛君待子而為政，子將奚先？」子曰：「必也正名乎！」子路曰：「有是哉，子之迂也！奚其正？」子曰：「野哉由也！君子於其所不知，蓋闕如也。名不正，則言不順；言不順，則事不成；事不成，則禮樂不興；禮樂不興，則刑罰不中；刑罰不中，則民無所措手足。故君子名之必可言也，言之必可行也。君子於其言，無所苟而已矣。」</zh>
<ja>子路曰はく「衛の君、子を待ちて政を為さば、子将に奚をか先にせん」と。子曰はく「必ずや名を正さんか」と。子路曰はく「是れ有るかな、子の迂なるや。奚ぞ其れ正さん」と。子曰はく「野なるかな、由や。君子は其の知らざる所に於いては、蓋闕如たり。名正しからざれば則ち言順はず、言順はざれば則ち事成らず、事成らざれば則ち礼楽興らず、礼楽興らざれば則ち刑罰中らず、刑罰中らざれば則ち民手足を措く所無し。故に君子は之に名づくれば必ず言ふべきなり。君子其の言に於いて、苟しくもする所無きのみ」と。</ja>

<zh>樊遲請學稼，子曰：「吾不如老農。」請學為圃。曰：「吾不如老圃。」樊遲出。子曰：「小人哉，樊須也！上好禮，則民莫敢不敬；上好義，則民莫敢不服；上好信，則民莫敢不用情。夫如是，則四方之民襁負其子而至矣，焉用稼？」</zh>
<ja>樊遅稼を学ばんと請ふ。子曰はく「吾老農に如かず」と。圃を為ることを学ばんと請ふ。子曰はく「吾は老圃に如かず」と。樊遅出づ。子曰はく「小人なるかな樊須や。上礼を好めば則ち民敢へて敬せざる莫し。上義を好めば則ち民敢へて服せざる莫し。上信を好めば則ち民情を用ゐざる莫し。夫れ是くのごとくんば則ち四方の民は其の子を襁負して至らん。焉んぞ稼を用ゐん」と。</ja>

<zh>子曰：「誦詩三百，授之以政，不達；使於四方，不能專對；雖多，亦奚以為？」</zh>
<ja>子曰はく「詩三百を誦し、之に授くるに政を以つて達せず、四方に使して専り対ふる能はざれば、多しと雖も亦奚を以つて為さん」と。</ja>

<zh>子曰：「其身正，不令而行；其身不正，雖令不從。」</zh>
<ja>子曰はく「其の身正しければ、令せざれども行はる。其の身正しからざれば、令すと雖も従はず」と。</ja>

<zh>子曰：「魯衛之政，兄弟也。」</zh>
<ja>子曰はく「魯、衛の政は兄弟なり」と。</ja>

<zh>子謂衛公子荊，「善居室。始有，曰：『苟合矣。』少有，曰：『苟完矣。』富有，曰：『苟美矣。』」</zh>
<ja>子衛の公子荊を謂はく、「善く室を居く。始め有るに曰はく、『苟か合ふ。』と。少しく有あるに曰はく、『苟か完し。』と。富ん有るに曰はく、『苟か美し。』と。」</ja>

<zh>子適衛，冉有僕。子曰：「庶矣哉！」冉有曰：「既庶矣。又何加焉？」曰：「富之。」曰：「既富矣，又何加焉？」曰：「教之。」</zh>
<ja>子衛に適く。冉有僕たり。子曰はく「庶きかな」と。冉有曰はく「既に庶し。又何をか加へん」と。曰はく「之を富まさん」と。曰はく「既に富めり。又何をか加へん」と。曰はく「之を教へん」と。</ja>

<zh>子曰：「苟有用我者。期月而已可也，三年有成。」</zh>
<ja>子曰はく「苟くも我を用ふる者有らば、期月のみにして可ならん。三年にして成すこと有らん」と。</ja>

<zh>子曰：「善人為邦百年，亦可以勝殘去殺矣。誠哉是言也！」</zh>
<ja>子曰はく「善人、邦を為むること百年、亦以つて残に勝ちて殺を去るべしと。誠なるかな、是の言や」と。</ja>

<zh>子曰：「如有王者，必世而後仁。」</zh>
<ja>子曰はく「如し王者有らば、必ず世にして後に仁ならん」と。</ja>

<zh>子曰：「苟正其身矣，於從政乎何有？不能正其身，如正人何？」</zh>
<ja>子曰はく「苟しくも其の身を正しくせば、政に従ふに於いてか何有らん。其の身を正しくすること能はざれば、人を正しくすることを如何せん」と。</ja>

<zh>冉子退朝。子曰：「何晏也？」對曰：「有政。」子曰：「其事也。如有政，雖不吾以，吾其與聞之。」</zh>
<ja>冉子朝より退く。子曰はく「何ぞ晏きや」と。対へて曰はく「政有り」と。子曰はく「其れ事ならん。如し政有らば、吾を以ゐずと雖も、吾其れ之を与り聞かん」と。</ja>

<zh>定公問：「一言而可以興邦，有諸？」孔子對曰：「言不可以若是其幾也。人之言曰：『為君難，為臣不易。』如知為君之難也，不幾乎一言而興邦乎？」曰：「一言而喪邦，有諸？」孔子對曰：「言不可以若是其幾也。人之言曰：『予無樂乎為君，唯其言而莫予違也。』如其善而莫之違也，不亦善乎？如不善而莫之違也，不幾乎一言而喪邦乎？」</zh>
<ja>定公問ふ、「一言にして以つて邦を興こすこと諸有りや」と。孔子対へて曰はく「言は以つて是くのごとくなるべからざるも、其れ幾きなり。人の言に曰はく、『君たること難し、臣たること易からず。』と。如し君たることの難きを知らば、一言にして邦を興すに幾からずや」と。曰はく「一言にして以つて邦を喪ぼすべきこと諸有りや」と。孔子対へて曰はく「言は以つて是くのごとくなるべからざるも、其れ幾きなり。人の言に曰はく、『予は君たることを楽しむこと無し。唯だ其の言にして予に違ふこと莫きを楽しむなり。』と。如し其れ善にして之に違ふこと莫くんば、亦善しからずや。如し不善にして之に違ふこと莫くんば、一言にして邦を喪ぼすに幾からずや」と。</ja>

<zh>葉公問政。子曰：「近者說，遠者來。」</zh>
<ja>葉公政を問ふ。子曰はく「近き者説び、遠き者来たる」と。</ja>

<zh>子夏為莒父宰，問政。子曰：「無欲速，無見小利。欲速，則不達；見小利，則大事不成。」</zh>
<ja>子夏莒父の宰と為りて、政を問ふ。子曰はく「速やかならんと欲する毋かれ。小利を見る毋かれ。速やかならんと欲すれば則ち達せず。小利を見れば則ち大事成らず」と。</ja>

<zh>葉公語孔子曰：「吾黨有直躬者，其父攘羊，而子證之。」孔子曰：「吾黨之直者異於是。父為子隱，子為父隱，直在其中矣。」</zh>
<ja>葉公、孔子に語りて曰はく「吾党に直躬なる者有り。其の父羊を攘みて、子之を証す」と。孔子曰はく「吾が党の直き者は是に異なり、父は子の為に隠し、子は父の為に隠す。直きこと其の中に在り」と。</ja>

<zh>樊遲問仁。子曰：「居處恭，執事敬，與人忠。雖之夷狄，不可棄也。」</zh>
<ja>樊遅仁を問ふ。子曰はく「居処は恭に、事を執りて敬に、人に与はりて忠なること、夷狄に之くと雖も、棄つべからざるなり」と。</ja>

<zh>子貢問曰：「何如斯可謂之士矣？」子曰：「行己有恥，使於四方，不辱君命，可謂士矣。」曰：「敢問其次。」曰：「宗族稱孝焉，鄉黨稱弟焉。」曰：「敢問其次。」曰：「言必信，行必果，硜硜然小人哉！抑亦可以為次矣。」曰：「今之從政者何如？」子曰：「噫！斗筲之人，何足算也。」</zh>
<ja>子貢問ひて曰はく「何如なるをか斯れ之を士と謂ふべき」と。子曰はく「己を行ふに恥有り、四方に使して君命を辱めざる、士と謂ふべし」と。曰はく「敢へて其の次を問ふ」と。曰はく「宗族孝を称し、郷党弟を称す」と。曰はく「敢へて其の次を問ふ」と。曰はく「言必ず信、行必ず果、硜硜然たる小人なるかな。抑ゝ亦以つて次と為すべし」と。曰はく「今の政に従ふ者は何如」と。曰はく「噫、斗筲の人、何算ふるに足らん」と。</ja>

<zh>子曰：「不得中行而與之，必也狂狷乎！狂者進取，狷者有所不為也。」</zh>
<ja>子曰はく「中行を得て之に与せずんば、必ずや狂狷か。狂者は進みて取り、狷者は為さざる所有り」と。</ja>

<zh>子曰：「南人有言曰：『人而無恆，不可以作巫醫。』善夫！」「不恆其德，或承之羞。」子曰：「不占而已矣。」</zh>
<ja>子曰はく「南人言へること有り。曰はく、『人にして恒無くんば、以つて巫医を作すべからず。』と。善いかな」と。『其の徳を恒にせざれば、或いは之に羞を承めん。』子曰はく「占はざるのみ」と。</ja>

<zh>子曰：「君子和而不同，小人同而不和。」</zh>
<ja>子曰はく「君子は和して同ぜず。小人は同して和せず。」</ja>

<zh>子貢問曰：「鄉人皆好之，何如？」子曰：「未可也。」「鄉人皆惡之，何如？」子曰：「未可也。不如鄉人之善者好之，其不善者惡之。」</zh>
<ja>子貢問ひて曰はく「郷人皆之を好みせば何如」と。子曰はく「未だ可ならざるなり」と。「郷人皆之を悪まば何如」と。子曰はく「未だ可ならざるなり。郷人の善き者は之を好みし、其の善からざる者は之を悪まんには如かざるなり」と。</ja>

<zh>子曰：「君子易事而難說也：說之不以道，不說也；及其使人也，器之。小人難事而易說也：說之雖不以道，說也；及其使人也，求備焉。」</zh>
<ja>子曰はく「君子は事へ易くして説ばしめ難し。之を説ばしむるに道を以つてせざれば、説ばざるなり。其の人を使ふに及びては、之を器にす。小人は事へ難くして説ばしめ易し。之を説ばしむるに道を以つてせずと雖も、説ぶなり。其の人を使ふに及びては、備はらんことを求む」と。</ja>

<zh>子曰：「君子泰而不驕，小人驕而不泰。」</zh>
<ja>子曰はく「君子は泰にして驕らず。小人は驕りて泰ならず」と。</ja>

<zh>子曰：「剛毅、木訥，近仁。」</zh>
<ja>子曰はく「剛毅木訥、仁に近し」と。</ja>

<zh>子路問曰：「何如斯可謂之士矣？」子曰：「切切、偲偲、怡怡如也，可謂士矣。朋友切切、偲偲，兄弟怡怡。」</zh>
<ja>子路問ひて曰はく「何如なるをか斯れ之を士と謂ふべき」と。子曰はく「切切偲偲怡怡如たる、士と謂ふべし。朋友には切切偲偲、兄弟には怡怡如たり」と。</ja>

<zh>子曰：「善人教民七年，亦可以即戎矣。」</zh>
<ja>子曰はく「善人民を教ふること七年、亦以つて戎に即かしむべし」と。</ja>

<zh>子曰：「以不教民戰，是謂棄之。」</zh>
<ja>子曰はく「教へざる民を以つて戦ふ、是れ之を棄つと謂ふ」と。</ja>
