<zh>顏淵問仁。子曰：「克己復禮為仁。一日克己復禮，天下歸仁焉。為仁由己，而由人乎哉？」顏淵曰：「請問其目。」子曰：「非禮勿視，非禮勿聽，非禮勿言，非禮勿動。」顏淵曰：「回雖不敏，請事斯語矣。」</zh>
<ja>顔淵仁を問ふ。子曰はく「己を克めて礼に復るを仁と為す。一日己を克めて礼に復れば、天下仁に帰す。仁を為すこと己に由る。而して人に由らんや」と。顔淵曰はく「請ふ其の目を問はん」と。子曰はく「礼に非ざれば視ること勿かれ。礼に非ざれば聴くこと勿かれ。礼に非ざれば言ふこと勿かれ。礼に非ざれば動くこと勿かれ」と。顔淵曰はく「回、不敏なりと雖も、請ふ斯の語を事とせん」と。</ja>

<zh>仲弓問仁。子曰：「出門如見大賓，使民如承大祭。己所不欲，勿施於人。在邦無怨，在家無怨。」仲弓曰：「雍雖不敏，請事斯語矣。」</zh>
<ja>仲弓仁を問ふ。子曰はく「門に出でては大賓を見るがごとくし、民を使ふには大祭を承へまつるがごとくす。己の欲せざる所、人に施すこと勿かれ。邦に在りても怨み無く、家に在りても怨み無し」と。仲弓曰はく「雍不敏なりと雖も、請ふ斯の語を事とせん」と。</ja>

<zh>司馬牛問仁。子曰：「仁者其言也訒。」曰：「其言也訒，斯謂之仁已乎？」子曰：「為之難，言之得無訒乎？」</zh>
<ja>司馬牛仁を問ふ。子曰はく「仁者は其の言や訒」と。曰はく「其の言や訒、斯れ之を仁と謂ふべきか」と。子曰はく「之を為すこと難し。之を言ふに訒なること無きを得んや」と。</ja>

<zh>司馬牛問君子。子曰：「君子不憂不懼。」曰：「不憂不懼，斯謂之君子已乎？」子曰：「內省不疚，夫何憂何懼？」</zh>
<ja>司馬牛君子を問ふ。子曰はく「君子は憂へず懼れず」と。曰はく「憂へず懼れず、斯れ之を君子と謂ふべきか」と。子曰はく「内に省みて疚しからずんば、夫れ何をか憂へ何をか懼れん」と。</ja>

<zh>司馬牛憂曰：「人皆有兄弟，我獨亡。」子夏曰：「商聞之矣：死生有命，富貴在天。君子敬而無失，與人恭而有禮。四海之內，皆兄弟也。君子何患乎無兄弟也？」</zh>
<ja>司馬牛憂へて曰はく「人皆兄弟有り。我独り亡し」と。子夏曰はく「商之を聞く。『死生は命に有り、富貴は天に在り』と。君子は敬して失無く、人と恭しくして礼有らば、四海の内は皆兄弟たり。君子何ぞ兄弟無きを患へんや」と。</ja>

<zh>子張問明。子曰：「浸潤之譖，膚受之愬，不行焉。可謂明也已矣。浸潤之譖膚受之愬不行焉，可謂遠也已矣。」</zh>
<ja>子張明を問ふ。子曰はく「浸潤の譖、膚受の愬、行はれざる、明と謂ふべきのみ。浸潤の譖、膚受の愬、行はれざる、遠しと謂ふべきのみ」と。</ja>

<zh>子貢問政。子曰：「足食。足兵。民信之矣。」子貢曰：「必不得已而去，於斯三者何先？」曰：「去兵。」子貢曰：「必不得已而去，於斯二者何先？」曰：「去食。自古皆有死，民無信不立。」</zh>
<ja>子貢政を問ふ。子曰はく「食を足し、兵を足し、民をして之を信ぜしむ」と。子貢曰はく「必ず已むを得ずして去らば、斯の三者に於いて何れをか先にせん」と。曰はく「兵を去らん」と。子貢曰はく「必ず已むを得ずして去らば、斯の二者に於いて何れをか先にせん」と。曰はく「食を去らん。古より皆死有り。民は信無くんば立たず」と。</ja>

<zh>棘子成曰：「君子質而已矣，何以文為？」子貢曰：「惜乎！夫子之說，君子也。駟不及舌。文猶質也，質猶文也。虎豹之鞟，猶犬羊之鞟。」</zh>
<ja>棘子成曰はく「君子は質のみ。何ぞ文を以つて為さん」と。子貢曰はく「惜しいかな、夫の子の君子を説くや。駟も舌に及ばず。文猶質のごときなり、質は猶文のごときなり。虎豹の鞹は猶犬羊之鞹のごときなり」と。</ja>

<zh>哀公問於有若曰：「年饑，用不足，如之何？」有若對曰：「盍徹乎？」曰：「二，吾猶不足，如之何其徹也？」對曰：「百姓足，君孰與不足？百姓不足，君孰與足？」</zh>
<ja>哀公有若に問ひて曰はく「年飢ゑて用足らず。之を如何せん」と。有若対へて曰はく「盍ぞ徹せざるや」と。曰はく「二にして吾猶ほ足らず。之を如何ぞ其れ徹せんや」と。対へて曰はく「百姓足らずんば、君孰と与にか足らざらん。百姓足らずんば、君孰と与にか足らん」と。</ja>

<zh>子張問崇德、辨惑。子曰：「主忠信，徙義，崇德也。愛之欲其生，惡之欲其死。既欲其生，又欲其死，是惑也。『誠不以富，亦祗以異。』」</zh>
<ja>子張、徳を崇くし惑ひを弁ぜんことを問ふ。子曰はく「忠信を主として義に徙るは、徳を崇くするなり。之を愛しては其の生を欲し、之を悪みては其の死を欲す。既に其の生を欲して、又其の死を欲するは、是れ惑ひなり。（誠不以富、亦祇以異。）」と。</ja>

<zh>齊景公問政於孔子。孔子對曰：「君君，臣臣，父父，子子。」公曰：「善哉！信如君不君，臣不臣，父不父，子不子，雖有粟，吾得而食諸？」</zh>
<ja>斉の景公政を孔子に問ふ。孔子対へて曰はく「君君たり、臣臣たり、父父たり、子子たり。」公曰はく「善いかな。信に如し君君たらず、臣臣たらず、父父たらず、子子たらずんば、粟有りと雖も、吾豈に得て諸を食らはんや」と。</ja>

<zh>子曰：「片言可以折獄者，其由也與？」子路無宿諾。</zh>
<ja>子曰はく「片言以つて獄へを折むべき者は、其れ由なるか」と。子路諾を宿むること無し。</ja>

<zh>子曰：「聽訟，吾猶人也，必也使無訟乎！」</zh>
<ja>子曰はく「訟へを聴くは吾猶ほ人のごときなり。必ずや訟へ無からしめんか」と。</ja>

<zh>子張問政。子曰：「居之無倦，行之以忠。」</zh>
<ja>子張政を問ふ。子曰はく「之に居りては倦むこと無く、之を行ふには忠を以つてす」と。</ja>

<zh>子曰：「君子博學於文，約之以禮，亦可以弗畔矣夫！」</zh>
<ja>子曰はく「君子は博く文に学びて、之を約するに礼を以つてせば、亦以つて畔かざるべきか」と。</ja>

<zh>子曰：「君子成人之美，不成人之惡。小人反是。」</zh>
<ja>子曰はく「君子は人の美を成す。人の悪を成さず、小人は是れに反す」と。</ja>

<zh>季康子問政於孔子。孔子對曰：「政者，正也。子帥以正，孰敢不正？」</zh>
<ja>季康子政を孔子に問ふ。孔子対へて曰はく「政とは正なり。子帥いて正しければ、孰か敢へて正しからざらん」と。</ja>

<zh>季康子患盜，問於孔子。孔子對曰：「苟子之不欲，雖賞之不竊。」</zh>
<ja>季康子、盗を患へて孔子に問ふ。孔子対へて曰はく「苟くも子の不欲ならば、之を賞すと雖も竊まざらん」と。</ja>

<zh>季康子問政於孔子曰：「如殺無道，以就有道，何如？」孔子對曰：「子為政，焉用殺？子欲善，而民善矣。君子之德風，小人之德草。草上之風，必偃。」</zh>
<ja>季康子、政を孔子に問ひて曰はく「如し無道を殺して、以つて有道に就かば、何如」と。孔子対へて曰はく「子政を為すに、焉くんぞ殺を用ひん。子善を欲すれば民善ならん。君子の徳は風なり、小人の徳は草なり。草之に風を上ふれば、必ず偃す」と。</ja>

<zh>子張問：「士何如斯可謂之達矣？」子曰：「何哉，爾所謂達者？」子張對曰：「在邦必聞，在家必聞。」子曰：「是聞也，非達也。夫達也者，質直而好義，察言而觀色，慮以下人。在邦必達，在家必達。夫聞也者，色取仁而行違，居之不疑。在邦必聞，在家必聞。」</zh>
<ja>子張問ふ、「士何如なれば斯れ之を達と謂ふべき」と。子曰はく「何ぞや、爾の所謂達とは」と。子張対へて曰はく「邦に在りても必ず聞こえ、家に在りても必ず聞こゆ」と。子曰はく「是れ聞なり。達に非ざるなり。夫れ達なる者は、質直にして義を好み、言を察して色を観、慮つて以つて人に下る。邦に在りても必ず達し、家に在りても必ず達す。夫れ聞なる者は、色に仁を取りて行ひは違ち、之に居りて疑はず。邦に在りても必ず聞こえ、家に在りても必ず聞こゆ」と。</ja>

<zh>樊遲從遊於舞雩之下，曰：「敢問崇德、脩慝、辨惑。」子曰：「善哉問！先事後得，非崇德與？攻其惡，無攻人之惡，非脩慝與？一朝之忿，忘其身，以及其親，非惑與？」</zh>
<ja>樊遅従ひて舞雩の下に遊ぶ。曰はく「敢へて徳を崇くし慝を修め惑ひを弁ぜんことを問ふ」と。子曰はく「善いかな、問ふこと。事を先にして得ることを後にするは、徳を崇くするに非ずや。其の悪を攻めて人の悪を攻むること無きは、慝を修むるに非ずや。一朝の忿りに其の身を忘れて以つて其の親に及ぼすは、惑ひに非ずや」と。</ja>

<zh>樊遲問仁。子曰：「愛人。」問知。子曰：「知人。」樊遲未達。子曰：「舉直錯諸枉，能使枉者直。」樊遲退，見子夏。曰：「鄉也吾見於夫子而問知，子曰，『舉直錯諸枉，能使枉者直』，何謂也？」子夏曰：「富哉言乎！舜有天下，選於眾，舉皋陶，不仁者遠矣。湯有天下，選於眾，舉伊尹，不仁者遠矣。」</zh>
<ja>樊遅仁を問ふ。子曰はく「人を愛す」と。知を問ふ。子曰はく「人を知る」と。樊遅未だ達せず。子曰はく「直きを挙げて諸を枉れるに錯けば、能く枉れる者をして直からしめん」と。樊遅退きて、子夏に見えて曰はく「郷に吾夫子に見えて知を問ふ。子曰はく、『直きを挙げて諸を枉れるに錯けば、能く枉れる者をして直からしめん』と。何の謂ぞや」と。子夏曰はく「富めるかな是の言や。舜、天下を有ち、衆に選んで皐陶を挙げしかば、不仁者は遠ざかれり。湯、天下を有ち、衆に選んで伊尹を挙げしかば、不仁者は遠ざかれり」と。</ja>

<zh>子貢問友。子曰：「忠告而善道之，不可則止，無自辱焉。」</zh>
<ja>子貢友を問ふ。子曰はく「忠告して善を以つて之を道く。不可なれば則ち止む。自ら辱めらるること無かれ」と。</ja>

<zh>曾子曰：「君子以文會友，以友輔仁。」</zh>
<ja>曾子曰はく「君子は文を以つて友を会し、友を以つて仁を輔く」と。</ja>
