<zh>子罕言利，與命，與仁。</zh>
<ja>子罕に利を言ふ、命と仁と。</ja>

<zh>達巷黨人曰：「大哉孔子！博學而無所成名。」子聞之，謂門弟子曰：「吾何執？執御乎？執射乎？吾執御矣。」</zh>
<ja>達巷党の人曰はく「大なるかな孔子、博く学びて名を成す所無し」と。子之を聞き、門弟子に謂ひて曰はく「吾は何をか執らん。御を執らんか、射を執らんか。吾は御を執らん」と。</ja>

<zh>子曰：「麻冕，禮也；今也純，儉。吾從眾。拜下，禮也；今拜乎上，泰也。雖違眾，吾從下。」</zh>
<ja>子曰はく「麻冕は礼なり。今や純なるは倹なり。吾は衆に従はん。下に拝するは礼なり。今上に拝するは泰なり。衆に違ふと雖も、吾は下に従はん」と。</ja>

<zh>子絕四：毋意，毋必，毋固，毋我。</zh>
<ja>子、四を絶つ。意毋く、必毋く、固毋く、我毋し。</ja>

<zh>子畏於匡。曰：「文王既沒，文不在茲乎？天之將喪斯文也，後死者不得與於斯文也；天之未喪斯文也，匡人其如予何？」</zh>
<ja>子匡に畏る。曰はく「文王既に没し、文茲に在らずや。天の将に斯の文を喪ぼさんとするや、後死の者、斯の文に与かることを得ざるなり。天の未だ斯の文を喪ぼさざるや、匡人其れ予を如何せん」と。</ja>

<zh>大宰問於子貢曰：「夫子聖者與？何其多能也？」子貢曰：「固天縱之將聖，又多能也。」子聞之，曰：「大宰知我乎！吾少也賤，故多能鄙事。君子多乎哉？不多也。」</zh>
<ja>太宰、子貢に問ひて曰はく「夫子は聖者か。何ぞ其れ多能なる」と。子貢曰はく「固より天縦の将聖にして、又多能なり」と。子之を聞きて曰はく「太宰、我を知れる者か。吾少くして賎し。故に鄙事に多能なり。君子多ならんや。多ならざるなり」と。</ja>

<zh>牢曰：「子云，『吾不試，故藝』。」</zh>
<ja>牢曰はく「子云ふ、『吾試ひられず、故に芸あり』」と。</ja>

<zh>子曰：「吾有知乎哉？無知也。有鄙夫問於我，空空如也，我叩其兩端而竭焉。」</zh>
<ja>子曰はく「吾知ること有らんや。知ること無きなり。鄙夫有り、来たつて我に問ふ、空空如たり。我其の両端を叩いて竭くす」と。</ja>

<zh>子曰：「鳳鳥不至，河不出圖，吾已矣夫！」</zh>
<ja>子曰はく「鳳凰至らず。河、図を出ださず。吾已んぬるかな」と。</ja>

<zh>子見齊衰者、冕衣裳者與瞽者，見之，雖少必作；過之，必趨。</zh>
<ja>子、斉衰の者と冕衣裳の者と瞽者とを見れば、之を見ては少しと雖も必ず作ち、之を過ぐれば必ず趨る。</ja>

<zh>顏淵喟然歎曰：「仰之彌高，鑽之彌堅；瞻之在前，忽焉在後。夫子循循然善誘人，博我以文，約我以禮。欲罷不能，既竭吾才，如有所立卓爾。雖欲從之，末由也已。」</zh>
<ja>顔淵喟然として歎じて曰はく「之を仰げば彌ゝ高く、之を鑽れば彌ゝ堅し。之を瞻るに前に在れば、忽焉として後に在り。夫子循循然として善く人を誘ふ。我を博むるに文を以つてし、我を約するに礼を以つてす。罷まんと欲するも能はず、既に吾が才を竭くす。立つ所有ありて卓爾たるがごとし。之に従はんと欲すと雖も、由末きのみ」と。</ja>

<zh>子疾病，子路使門人為臣。病閒，曰：「久矣哉！由之行詐也，無臣而為有臣。吾誰欺？欺天乎？且予與其死於臣之手也，無寧死於二三子之手乎？且予縱不得大葬，予死於道路乎？」</zh>
<ja>子の病疾なり。子路、門人をして臣たらしむ。病間なるときに曰はく「久しいかな。由の詐りを行ふや。臣無くして臣有りと為す。吾誰をか欺かん。天を欺かんか。且つ予其の臣の手に死なんよりは、無寧ろ二三子の手に死なんか。且つ予縦ひ大葬を得ずとも、予道路に死なんや」と。</ja>

<zh>子貢曰：「有美玉於斯，韞匵而藏諸？求善賈而沽諸？」子曰：「沽之哉！沽之哉！我待賈者也。」</zh>
<ja>子貢曰はく「斯に美玉有り、匵に韞めて諸を蔵せんか、善賈を求めて諸を沽らんか」と。子曰はく「之を沽らんかな。之を沽らんかな。我は賈を待つ者なり」と。</ja>

<zh>子欲居九夷。或曰：「陋，如之何！」子曰：「君子居之，何陋之有？」</zh>
<ja>子九夷に居らんと欲す。或るひと曰はく「陋しきこと之を如何せん」と。子曰はく「君子之に居らば、何の陋しきことか之有らん」と。</ja>

<zh>子曰：「吾自衛反魯，然後樂正，雅頌各得其所。」</zh>
<ja>子曰はく「吾衛より魯に反り、然る後に楽正しく、雅頌各ゝ其の所を得たり」と。</ja>

<zh>子曰：「出則事公卿，入則事父兄，喪事不敢不勉，不為酒困，何有於我哉？」</zh>
<ja>子曰はく「出でては則ち公卿に事へ、入りては則ち父兄に事ふ。喪の事は敢へて勉めずんばあらず。酒の困れを為さず、何か我に有らんや」と。</ja>

<zh>子在川上，曰：「逝者如斯夫！不舍晝夜。」</zh>
<ja>子、川の上に在りて曰はく「逝く者は斯くのごときか。昼夜を舎めず」と。</ja>

<zh>子曰：「吾未見好德如好色者也。」</zh>
<ja>子曰はく「吾未だ徳を好むこと色を好むがごとくする者を見ざるなり」と。</ja>

<zh>子曰：「譬如為山，未成一簣，止，吾止也；譬如平地，雖覆一簣，進，吾往也。」</zh>
<ja>子曰はく「譬へば山を為るがごとし。未だ一簣を成さざるも、止むは吾が止むなり。譬へば地を平らかにするがごとし。一簣を覆すと雖も、進むは吾が往くなり」と。</ja>

<zh>子曰：「語之而不惰者，其回也與！」</zh>
<ja>子曰はく「之に語げて惰らざる者は、其れ回なるか」と。</ja>

<zh>子謂顏淵，曰：「惜乎！吾見其進也，未見其止也。」</zh>
<ja>子顔淵を謂ひて曰はく「惜しいかな。吾其の進むを見るも、未だ其の止むを見ざるなり」と。</ja>

<zh>子曰：「苗而不秀者有矣夫！秀而不實者有矣夫！」</zh>
<ja>子曰はく「苗にして秀でざる者有り。秀でて実らざる者有り」と。</ja>

<zh>子曰：「後生可畏，焉知來者之不如今也？四十、五十而無聞焉，斯亦不足畏也已。」</zh>
<ja>子曰はく「後生畏るべし。焉んぞ来者の今に如かざるを知らんや。四十、五十にして聞こゆること無くんば、斯れ亦畏るるに足らざるのみ」と。</ja>

<zh>子曰：「法語之言，能無從乎？改之為貴。巽與之言，能無說乎？繹之為貴。說而不繹，從而不改，吾末如之何也已矣。」</zh>
<ja>子曰はく「法語の言は、能く従ふこと無からんや。之を改むるを貴しと為す。巽与の言は、能く説ぶこと無からんや。之を繹ぬるを貴しと為す。説びて繹ねず、従ひて改めずんば、吾之を如何ともする末きのみ」と。</ja>

<zh>子曰：「主忠信，毋友不如己者，過則勿憚改。」</zh>
<ja>子曰はく「忠臣を主とし、己に如かざる者を友とすること無かれ。過てば則ち改むるに憚ること勿かれ」と。</ja>

<zh>子曰：「三軍可奪帥也，匹夫不可奪志也。」</zh>
<ja>子曰はく「三軍も帥を奪ふべきなり。匹夫も志を奪ふべからざるなり」と。</ja>

<zh>子曰：「衣敝縕袍，與衣狐貉者立，而不恥者，其由也與？『不忮不求，何用不臧？』」子路終身誦之。子曰：「是道也，何足以臧？」</zh>
<ja>子曰はく「敝れたる縕袍を衣、狐貉を衣たる者と立ちて恥ぢざる者は、其由なるか」と。『忮はず求めず、何を用つてか臧からざらん。』子路、終身之を誦す。子曰はく「是れ道なり。何ぞ以つて臧しとするに足らん」と。</ja>

<zh>子曰：「歲寒，然後知松柏之後彫也。」</zh>
<ja>子曰はく「歳寒くして、然る後に松柏の彫むに後るることを知る」と。</ja>

<zh>子曰：「知者不惑，仁者不憂，勇者不懼。」</zh>
<ja>子曰はく「知者は惑はず、仁者は憂へず、勇者は懼れず」と。</ja>

<zh>子曰：「可與共學，未可與適道；可與適道，未可與立；可與立，未可與權。」</zh>
<ja>子曰はく「与に共に学ぶべし、未だ与に道に適くべからず。与に道に適くべし。未だ与に立つべからず。与に立つべし、未だ与に権るべからず」と。</ja>

<zh>「唐棣之華，偏其反而。豈不爾思？室是遠而。」子曰：「未之思也，夫何遠之有？」</zh>
<ja>『唐棣の華、偏として其れ反せり、豈に爾を思はざらんや、室是れ遠ければなり。』子曰はく「未だ之を思はざるなり、夫れ何の遠きことか之有らん」と。</ja>
