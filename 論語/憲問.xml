<zh>憲問恥。子曰：「邦有道，穀；邦無道，穀，恥也。」「克、伐、怨、欲不行焉，可以為仁矣？」子曰：「可以為難矣，仁則吾不知也。」</zh>
<ja>憲、恥を問ふ。子曰はく「邦に道有れば穀す。邦に道無きに穀するは恥なり」と。克・伐・怨・欲、行はれざる、以つて仁と為すべし。子曰はく「以つて難と為すべし。仁は則ち吾知らざるなり」と。</ja>

<zh>子曰：「士而懷居，不足以為士矣。」</zh>
<ja>子曰はく「士にして居を懐ふは、以つて士と為すには足らず」と。</ja>

<zh>子曰：「邦有道，危言危行；邦無道，危行言孫。」</zh>
<ja>子曰はく「邦に道有れば、言を危しくし行を危しくす。邦に道無ければ、行を危しくして言は孫ふ」と。</ja>

<zh>子曰：「有德者，必有言。有言者，不必有德。仁者，必有勇。勇者，不必有仁。」</zh>
<ja>子曰はく「徳有る者は必ず言有り。言有る者は必ずしも徳有らず。仁者は必ず勇有り。勇者は必ずしも仁有らず」と。</ja>

<zh>南宮适問於孔子曰：「羿善射，奡盪舟，俱不得其死然；禹稷躬稼，而有天下。」夫子不答，南宮适出。子曰：「君子哉若人！尚德哉若人！」</zh>
<ja>南宮适、孔子に問ひて曰はく「羿は射を善くし、奡は舟を盪かす。倶に其の死を得ず。禹と稷とは躬ら稼して天下を有つ」と。夫子答へず。南宮适出づ。子曰はく「君子なるかな、若くのごとき人。徳を尚べるかな、若くのごとき人」と。</ja>

<zh>子曰：「君子而不仁者有矣夫，未有小人而仁者也。」</zh>
<ja>子曰はく「君子にして不仁なる者有らんか。未だ小人にして仁なる者有らざるなり」と。</ja>

<zh>子曰：「愛之，能勿勞乎？忠焉，能勿誨乎？」</zh>
<ja>子曰はく「之を愛して能く労すること勿からんや。忠にして能く誨ふること勿からんや」と。</ja>

<zh>子曰：「為命：裨諶草創之，世叔討論之，行人子羽脩飾之，東里子產潤色之。」</zh>
<ja>子曰はく「命を為るに卑諶之を草創し、世叔之を討論し、行人子羽之を脩飾し、東里の子産之を潤色す」と。</ja>

<zh>或問子產。子曰：「惠人也。」問子西。曰：「彼哉！彼哉！」問管仲。曰：「人也。奪伯氏駢邑三百，飯疏食，沒齒，無怨言。」</zh>
<ja>或るひと子産を問ふ。子曰はく「恵人なり」と。子西を問ふ。曰はく「彼をや、彼をや。」管仲を問ふ。曰はく「人や、伯氏の駢邑三百を奪ひ、疏食を飯ひて歯を没するまで怨言無し」と。</ja>

<zh>子曰：「貧而無怨難，富而無驕易。」</zh>
<ja>子曰はく「貧しくして怨むこと無きは難く、富みて驕ること無きは易し」と。</ja>

<zh>子曰：「孟公綽，為趙魏老則優，不可以為滕薛大夫。」</zh>
<ja>子曰はく「孟公綽、趙魏の老と為れば則ち優。以つて滕薛の大夫と為すべからず」と。</ja>

<zh>子路問成人。子曰：「若臧武仲之知，公綽之不欲，卞莊子之勇，冉求之藝，文之以禮樂，亦可以為成人矣。」曰：「今之成人者何必然？見利思義，見危授命，久要不忘平生之言，亦可以為成人矣。」</zh>
<ja>子路成人を問ふ。子曰はく「臧武仲の知、公綽の不欲、卞荘子の勇、冉求の芸のごとき、之を文るに礼楽を以つてせば、亦以つて成人と為すべし」と。曰はく「今の成人は、何ぞ必ずしも然らん。利を見ては義を思ひ、危ふきを見ては命を授く、久要、平生の言を忘れざる、亦以つて成人と為すべし」と。</ja>

<zh>子問公叔文子於公明賈曰：「信乎夫子不言、不笑、不取乎？」公明賈對曰：「以告者過也。夫子時然後言，人不厭其言；樂然後笑，人不厭其笑；義然後取，人不厭其取。」子曰：「其然，豈其然乎？」</zh>
<ja>子、公叔文子を公明賈に問ひて曰はく「信なるか。夫子の言はず、笑はず、取らざること」と。公明賈対へて曰はく「以つて告す者の過ちなり。夫子、時にして然る後に言ふ、人其の言ふことを厭はざるなり。楽しみて然る後に笑ふ、人其の笑ふことを厭はざるなり。義にして然る後に取る、人其の取ることを厭はざるなり」と。子曰はく「其れ然り。豈に其れ然らんや」と。</ja>

<zh>子曰：「臧武仲以防求為後於魯，雖曰不要君，吾不信也。」</zh>
<ja>子曰はく「臧武仲、防を以つて魯に後たらんことを求む。君を要せずと曰ふと雖も、吾は信ぜざるなり」と。</ja>

<zh>子曰：「晉文公譎而不正，齊桓公正而不譎。」</zh>
<ja>子曰はく「晋の文公は譎りて正しからず。斉の桓公は正しくして譎はず」と。</ja>

<zh>子路曰：「桓公殺公子糾，召忽死之，管仲不死。」曰：「未仁乎？」子曰：「桓公九合諸侯，不以兵車，管仲之力也。如其仁！如其仁！」</zh>
<ja>子路曰はく「桓公公子糾を殺す。召忽之に死し、管仲は死せず。曰はく未だ仁ならざるか」と。子曰はく「桓公、諸侯を九合するに兵庫を以つてせざるは管仲の力なり。其の仁に如かんや、其の仁に如かんや」と。</ja>

<zh>子貢曰：「管仲非仁者與？桓公殺公子糾，不能死，又相之。」子曰：「管仲相桓公，霸諸侯，一匡天下，民到于今受其賜。微管仲，吾其被髮左衽矣。豈若匹夫匹婦之為諒也，自經於溝瀆，而莫之知也。」</zh>
<ja>子貢が曰はく「管仲は仁者に非ざるか。桓公、公子糾を殺して、死すること能はず、又之を相く」と。子曰く、「管仲、桓公を相けて諸侯に覇たり。天下を一匡す。民、今に到るまで其の賜を受く。管仲微かりせば、吾其れ髪を被り衽を左にせん。豈に匹夫匹婦の諒を為し、自ら溝涜に経れて知らるること莫きがごとくならんや」と。</ja>

<zh>公叔文子之臣大夫僎，與文子同升諸公。子聞之曰：「可以為文矣。」</zh>
<ja>公叔文子の臣、大夫僎、文子と同じく公に升る。子之を聞きて曰はく「以つて文と為すべし」と。</ja>

<zh>子言衛靈公之無道也，康子曰：「夫如是，奚而不喪？」孔子曰：「仲叔圉治賓客，祝鮀治宗廟，王孫賈治軍旅。夫如是，奚其喪？」</zh>
<ja>子、衛の霊公の無道なるを言ふ。康子曰はく「夫れ是くのごとくんば、奚にしてか喪はざる」と。孔子曰はく「仲叔圉は賓客を治め、祝鮀は宗廟を治め、王孫賈は軍旅を治む。夫れ是くのごとくんば、奚んぞ其れ喪はん」と。</ja>

<zh>子曰：「其言之不怍，則為之也難。」</zh>
<ja>子曰はく「其の言に之怍ぢざれば則ち之を為すこと難し」と。</ja>

<zh>陳成子弒簡公。孔子沐浴而朝，告於哀公曰：「陳恆弒其君，請討之。」公曰：「告夫三子！」孔子曰：「以吾從大夫之後，不敢不告也。君曰『告夫三子』者。」之三子告，不可。孔子曰：「以吾從大夫之後，不敢不告也。」</zh>
<ja>陳成子、簡公を弑す。孔子沐浴して朝し、哀公に告げて曰はく「陳恒其の君を弑す。請ふ之を討たん」と。公曰はく「夫の三子に告げよ」と。孔子曰はく「吾大夫の後に従へるを以つて、敢へて告げずんばあらざるなり。君の曰はく、夫の三子に告げよと。」三子に之きて告ぐ。可かず。孔子曰はく「吾大夫の後に従へるを以つて、敢へて告げずんばあらざるなり」と。</ja>

<zh>子路問事君。子曰：「勿欺也，而犯之。」</zh>
<ja>子路君に事へんことを問ふ。子曰はく「欺くこと勿かれ。而して之を犯せ」と。</ja>

<zh>子曰：「君子上達，小人下達。」</zh>
<ja>子曰はく「君子は上達す。小人は下達す」と。</ja>

<zh>子曰：「古之學者為己，今之學者為人。」</zh>
<ja>子曰はく「古の学者は己の為にし、今の学者は人の為にす」と。</ja>

<zh>蘧伯玉使人於孔子。孔子與之坐而問焉，曰：「夫子何為？」對曰：「夫子欲寡其過而未能也。」使者出。子曰：「使乎！使乎！」</zh>
<ja>遽伯玉、人をして孔子に使せしむ。孔子之に坐を与へて問ひて曰はく「夫子何をか為す」と。対へて曰はく「夫子は其の過ち寡からんことを欲して、未だ能はざるなり」と。使者出づ。子曰はく「使なるかな、使なるかな」と。</ja>

<zh>子曰：「不在其位，不謀其政。」曾子曰：「君子思不出其位。」</zh>
<ja>子曰はく「其の位に在らざれば、其の政を謀らず」と。曾子曰はく「君子は思ふこと其の位を出でず」と。</ja>

<zh>子曰：「君子恥其言而過其行。」</zh>
<ja>子曰はく「君子は其の言の其の行に過ぐるを恥づ」と。</ja>

<zh>子曰：「君子道者三，我無能焉：仁者不憂，知者不惑，勇者不懼。」子貢曰：「夫子自道也。」</zh>
<ja>子曰、「君子の道なる者三つ。吾能くすること無し。仁者は憂へず、知者は惑はず、勇者は懼れず」と。子貢曰はく「夫子自ら道ふなり」と。</ja>

<zh>子貢方人。子曰：「賜也賢乎哉？夫我則不暇。」</zh>
<ja>子貢人を方ぶ。子曰はく「賜や賢なるかな。夫れ我は則ち暇あらず」と。</ja>

<zh>子曰：「不患人之不己知，患其不能也。」</zh>
<ja>子曰はく「人の己を知らざることを患へず、己の能無きを患ふ」と。</ja>

<zh>子曰：「不逆詐，不億不信。抑亦先覺者，是賢乎！」</zh>
<ja>子曰はく「詐りを逆へず、信ぜられざるを億らず、抑ゝ亦先づ覚る者は、是れ賢か」と。</ja>

<zh>微生畝謂孔子曰：「丘何為是栖栖者與？無乃為佞乎？」孔子曰：「非敢為佞也，疾固也。」</zh>
<ja>微生畝、孔子に謂ひて曰はく「丘、何為れぞ是れ栖栖たる者ぞ。乃ち佞を為すこと無からんや」と。孔子対へて曰はく「敢へて佞を為すに非ざるなり。固を疾むなり」と。</ja>

<zh>子曰：「驥不稱其力，稱其德也。」</zh>
<ja>子曰はく「驥は其の力を称せず、其の徳を称す」と。</ja>

<zh>或曰：「以德報怨，何如？」子曰：「何以報德？以直報怨，以德報德。」</zh>
<ja>或るひと曰はく「徳を以つて怨みに報いば何如」と。子曰はく「何を以つてか徳に報いん。直きを以つて怨みに報い、徳を以つて徳に報ゆ」と。</ja>

<zh>子曰：「莫我知也夫！」子貢曰：「何為其莫知子也？」子曰：「不怨天，不尤人。下學而上達。知我者，其天乎！」</zh>
<ja>子曰はく「我を知ること莫きかな」と。子貢曰はく「何為れぞ其れ子を知ること莫からん」と。子曰はく「天を怨みず、人を尤めず、下学して上達す。我を知る者は其れ天か」と。</ja>

<zh>公伯寮愬子路於季孫。子服景伯以告，曰：「夫子固有惑志於公伯寮，吾力猶能肆諸市朝。」子曰：「道之將行也與？命也。道之將廢也與？命也。公伯寮其如命何！」</zh>
<ja>公伯寮、子路を季孫に愬ふ。子服景伯以つて告げて曰はく「夫子固より公伯寮に惑へる志有り也。吾が力猶能く諸を市朝に肆さん」と。子曰はく「道の将に行はれんとするや命なり。道の将に廃せんとするや命なり。公伯寮、其れ命を如何」と。</ja>

<zh>子曰：「賢者辟世，其次辟地，其次辟色，其次辟言。」子曰：「作者七人矣。」</zh>
<ja>子曰はく「賢者は世を避く。其の次は地を避く。其の次は色を避く。其の次は言を避く」と。子曰はく「作す者七人」と。</ja>

<zh>子路宿於石門。晨門曰：「奚自？」子路曰：「自孔氏。」曰：「是知其不可而為之者與？」</zh>
<ja>子路石門に宿る。晨門曰はく「奚れよりぞ」と。子路曰はく「孔氏よりす」と。曰はく「是れ其の不可なることを知りて而も之を為す者か」と。</ja>

<zh>子擊磬於衛。有荷蕢而過孔氏之門者，曰：「有心哉！擊磬乎！」既而曰：「鄙哉！硜硜乎！莫己知也，斯己而已矣。深則厲，淺則揭。」子曰：「果哉！末之難矣。」</zh>
<ja>子、磬を衛に撃つ。蕢を荷なひて孔氏の門を過ぐる者有り。曰はく「心有るかな、磬を撃つこと」と。既にして曰はく「鄙きかな、硜硜乎たり。己を知ること莫くんば、斯れ已まんのみ。『深ければ厲し、浅ければ掲す』と。」子曰はく「果なるかな。難きこと末きなり」と。</ja>

<zh>子張曰：「《書》云：『高宗諒陰，三年不言。』何謂也？」子曰：「何必高宗，古之人皆然。君薨，百官總己以聽於冢宰，三年。」</zh>
<ja>子張曰はく「書に云ふ、『高宗、諒陰三年言はず』とは何の謂ぞや」と。子曰はく「何ぞ必ずしも高宗のみならん。古の人皆然り。君薨ずれば、百官己を総べて以つて冢宰に聴くこと三年なり」と。</ja>

<zh>子曰：「上好禮，則民易使也。」</zh>
<ja>子曰はく「上、礼を好めば、則ち民使ひ易し」と。</ja>

<zh>子路問君子。子曰：「脩己以敬。」曰：「如斯而已乎？」曰：「脩己以安人。」曰：「如斯而已乎？」曰：「脩己以安百姓。脩己以安百姓，堯舜其猶病諸！」</zh>
<ja>子路君子を問ふ。子曰はく「己を脩むるに以つて敬す」と。曰はく「斯くのごときのみか」と。曰はく「己を脩めて以つて人を安んず」と。曰はく「斯くのごときのみか」と。曰はく「己を脩めて以つて百姓を安んず。己を脩めて以つて百姓を安んずるは、堯、舜も其れ猶諸を病めり」と。</ja>

<zh>原壤夷俟。子曰：「幼而不孫弟，長而無述焉，老而不死，是為賊！」以杖叩其脛。</zh>
<ja>原壌夷して俟つ。子曰はく「幼にして孫弟ならず、長じて述ぶること無く、老いて死せず。是れを賊と為す」と。杖を以つて其の脛を叩つ。</ja>

<zh>闕黨童子將命。或問之曰：「益者與？」子曰：「吾見其居於位也，見其與先生並行也。非求益者也，欲速成者也。」</zh>
<ja>闕党の童子、命を将なふ。或るひと之を問ひて曰はく「益者か」と。子の曰はく「吾其の位に居るを見る。其の先生と竝び行くを見る。益を求むる者に非ざるなり。速やかに成らんと欲する者なり。</ja>
