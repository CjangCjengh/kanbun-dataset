<zh>微子去之，箕子為之奴，比干諫而死。孔子曰：「殷有三仁焉。」</zh>
<ja>微子は之を去り、箕子は之が奴と為り、比干は諌めて死す。孔子曰はく「殷に三仁有り」と。</ja>

<zh>柳下惠為士師，三黜。人曰：「子未可以去乎？」曰：「直道而事人，焉往而不三黜？枉道而事人，何必去父母之邦。」</zh>
<ja>柳下恵、士師と為り、三たび黜けらる。人曰はく「子未だ以つて去るべからざるか」と。曰はく「道を直くして人に事ふれば、焉くに往くとして三たび黜けられざらん。道を枉げて人に事ふれば、何ぞ必ずしも父母の邦を去らん」と。</ja>

<zh>齊景公待孔子，曰：「若季氏則吾不能，以季、孟之閒待之。」曰：「吾老矣，不能用也。」孔子行。</zh>
<ja>斉の景公孔子を待つに曰はく「季氏のごときは則ち吾能はず。季孟の間を以つて之を待たん」と。曰はく「吾老いたり。用ふること能はざるなり」と。孔子行く。</ja>

<zh>齊人歸女樂，季桓子受之。三日不朝，孔子行。</zh>
<ja>斉人、女楽を帰る。季桓子之を受く。三日朝せず。孔子行く。</ja>

<zh>楚狂接輿歌而過孔子曰：「鳳兮！鳳兮！何德之衰？往者不可諫，來者猶可追。已而，已而！今之從政者殆而！」孔子下，欲與之言。趨而辟之，不得與之言。</zh>
<ja>楚の狂接輿、歌ひて孔子を過ぐ。曰はく「鳳よ鳳よ、何ぞ徳の衰へたる。往く者は諌むべからず。来たる者は猶追ふべし。已みなん已みなん、今の政に従ふ者は殆し、孔子下りて之と言はんと欲す。趨りて之を辟く、之と言ふことを得ず。」</ja>

<zh>長沮、桀溺耦而耕，孔子過之，使子路問津焉。長沮曰：「夫執輿者為誰？」子路曰：「為孔丘。」曰：「是魯孔丘與？」曰：「是也。」曰：「是知津矣。」問於桀溺，桀溺曰：「子為誰？」曰：「為仲由。」曰：「是魯孔丘之徒與？」對曰：「然。」曰：「滔滔者天下皆是也，而誰以易之？且而與其從辟人之士也，豈若從辟世之士哉？」耰而不輟。子路行以告。夫子憮然曰：「鳥獸不可與同群，吾非斯人之徒與而誰與？天下有道，丘不與易也。」</zh>
<ja>長沮・桀溺、藕して耕す。孔子之を過ぐ。子路をして津を問はしむ。長沮曰はく「夫の輿を執る者は誰と為す」と。子路曰はく「孔丘と為す」と。曰はく「是れ魯の孔丘か」と。対へて曰はく「是れなり」と。曰はく「是れならば津を知らん」と。桀溺に問ふ。桀溺曰はく「子は誰と為す」と。曰はく「仲由と為す」と。曰はく「是れ魯の孔丘の徒か」と。対へて曰はく「然り」と。曰はく「滔滔たる者、天下皆是れなり。而して誰と以にか之を易へん。且つ而其の人を辟くるの士に従はんよりは、豈に世を辟くるの士に従ふに若かんや」と。耰して輟まず。子路以つて告す。夫子憮然として曰はく「鳥獣は与に群を同じくすべからず。吾斯の人の徒と与にするに非ずして誰と与にかせん。天下道有らば、丘は与に易へざるなり」と。</ja>

<zh>子路從而後，遇丈人，以杖荷蓧。子路問曰：「子見夫子乎？」丈人曰：「四體不勤，五穀不分。孰為夫子？」植其杖而芸。子路拱而立。止子路宿，殺雞為黍而食之，見其二子焉。明日，子路行以告。子曰：「隱者也。」使子路反見之。至則行矣。子路曰：「不仕無義。長幼之節，不可廢也；君臣之義，如之何其廢之？欲潔其身，而亂大倫。君子之仕也，行其義也。道之不行，已知之矣。」</zh>
<ja>子路、従ひて後れたり。丈人の杖を以つて篠を荷ふに遇ふ。子路問ひて曰はく「子、夫子を見るか」と。丈人曰はく「四体勤めず、五穀分かたず、孰をか夫子と為さん」と。其の杖を植てて芸る。子路拱して立つ。子路を止めて宿せしめ、鶏を殺し黍を為りて之を食はしめ、其の二子を見えしむ。明日、子路行きて以つて告す。子曰はく「隠者なり」と。子路をして反りて之を見しむ。至れば則ち行る。子路(反る。子)曰はく「仕へざれば義無し。長幼の節は廃すべからざるなり。君臣の義は之を如何ぞ其れ廃すべけんや。其の身を潔くせんと欲して大倫を乱る。君子の仕ふるや、其の義を行はんとなり。道の行はれざるや、已に之を知れり」と。</ja>

<zh>逸民：伯夷、叔齊、虞仲、夷逸、朱張、柳下惠、少連。子曰：「不降其志，不辱其身，伯夷、叔齊與！」謂：「柳下惠、少連，降志辱身矣。言中倫，行中慮，其斯而已矣。」謂：「虞仲、夷逸，隱居放言。身中清，廢中權。」「我則異於是，無可無不可。」</zh>
<ja>逸民は、伯夷、叔斉、虞仲、夷逸、朱張、柳下恵、少連。子曰はく「其の志を降さず、其の身を辱しめざるは、伯夷・叔斉か」と。柳下恵、少連を謂はく「志を降し身を辱しむ、言倫に中り、行慮に中る、其れ斯れのみ」と。虞仲・夷逸を謂はく、「隠居して放言し、身清に中り、廃権に中る。我は則ち是れに異なり、可も無く不可も無し」と。</ja>

<zh>大師摯適齊，亞飯干適楚，三飯繚適蔡，四飯缺適秦。鼓方叔入於河，播鼗武入於漢，少師陽、擊磬襄，入於海。</zh>
<ja>大師摯は斉に適く。亜飯干は楚に適く。三飯繚は蔡に適く。四飯缺は秦に適く。鼓方叔は河に入る。播鼗武は漢に入る。少師陽・撃磬襄は海に入る。</ja>

<zh>周公謂魯公曰：「君子不施其親，不使大臣怨乎不以。故舊無大故，則不棄也。無求備於一人。」</zh>
<ja>周公魯公に謂ひて曰はく「君子は其の親を施てず、大臣をして以ゐざるに怨みしめず、故旧、大故無ければ則ち棄てず。備はるを一人に求むること無かれ」と。</ja>

<zh>周有八士：伯達、伯適、仲突、仲忽、叔夜、叔夏、季隨、季騧。</zh>
<ja>周に八士有り。伯達、伯适、仲突、仲忽、叔夜、叔夏、季随、季騧。</ja>
