<zh>子謂公冶長，「可妻也。雖在縲絏之中，非其罪也」。以其子妻之。</zh>
<ja>子、公冶長を謂はく、「妻はすべきなり。縲紲の中に在りと雖も、其の罪に非ざるなり」と。其の子を以つて之に妻はす。</ja>

<zh>子謂南容，「邦有道，不廢；邦無道，免於刑戮。」以其兄之子妻之。</zh>
<ja>子、南容を謂はく、「邦に道有れば廃てられず、邦に道無ければ刑戮に免れん」と。其の兄の子を以つて之に妻す。</ja>

<zh>子謂子賤，「君子哉若人！魯無君子者，斯焉取斯？」</zh>
<ja>子、子賎を謂はく、「君子なるかな若き人。魯に君子無かりせば、斯れ焉くにか斯れを取らん」と。</ja>

<zh>子貢問曰：「賜也何如？」子曰：「女器也。」曰：「何器也？」曰：「瑚璉也。」</zh>
<ja>子貢問ひて曰はく「賜や何如」と。子曰はく「女は器なり」と。曰はく「何の器ぞや」と。曰はく「瑚璉なり」と。</ja>

<zh>或曰：「雍也，仁而不佞。」子曰：「焉用佞？禦人以口給，屢憎於人。不知其仁，焉用佞？」</zh>
<ja>或るひと曰はく「雍や、仁にして佞ならず」と。子曰はく「焉くんぞ佞を用ゐん。人に禦るに口給を以つてすれば、屡人に憎まる。其の仁を知らず、焉んぞ佞を用ゐん」と。</ja>

<zh>子使漆雕開仕。對曰：「吾斯之未能信。」子說。</zh>
<ja>子漆雕開をして仕へしむ。対へて曰はく「吾斯れを之未だ信ずること能はず」と。子説ぶ。</ja>

<zh>子曰：「道不行，乘桴浮于海。從我者其由與？」子路聞之喜。子曰：「由也好勇過我，無所取材。」</zh>
<ja>子曰はく「道行はれず、桴に乗りて海に浮かばん。我に従はん者は、其れ由なるか」と。子路之を聞きて喜ぶ。子曰はく「勇を好むこと我に過ぎたり、材を取る所無からん」と。</ja>

<zh>孟武伯問：「子路仁乎？」子曰：「不知也。」又問。子曰：「由也，千乘之國，可使治其賦也，不知其仁也。」「求也何如？」子曰：「求也，千室之邑，百乘之家，可使為之宰也，不知其仁也。」「赤也何如？」子曰：「赤也，束帶立於朝，可使與賓客言也，不知其仁也。」</zh>
<ja>孟武伯問ふ、「子路仁なりや」と。子曰はく「知らざるなり」と。又問ふ。子曰はく「由や、千乗の国、其の賦を治めしむべし、其の仁を知らざるなり」と。「求や何如」と。子曰はく「求や千室の邑、百乗の家、之が宰たらしむべし、其の仁を知らざるなり」と。「赤や何如」と。子曰はく「赤や、束帯して朝に立ち、賓客と言はしむべし、其の仁を知らざるなり」と。</ja>

<zh>子謂子貢曰：「女與回也孰愈？」對曰：「賜也何敢望回。回也聞一以知十，賜也聞一以知二。」子曰：「弗如也！吾與女弗如也。」</zh>
<ja>子、子貢に謂ひて曰はく「女と回と孰れか愈れる」と。対へて曰はく「賜や何ぞ敢へて回を望まん。回や一を聞きて以つて十を知る。賜や一を聞きて以つて二を知る」と。子曰はく「如かざるなり。吾と女と如かざるなり」と。</ja>

<zh>宰予晝寢。子曰：「朽木不可雕也，糞土之牆不可杇也，於予與何誅。」子曰：「始吾於人也，聽其言而信其行；今吾於人也，聽其言而觀其行。於予與改是。」</zh>
<ja>宰予昼寝ぬ。子曰はく「朽木は彫るべからず。糞土の牆は杅るべからず。予に於いてか何ぞ誅めん」と。子曰はく「始め吾人に於けるや、其の言を聴きて其の行を信ず。今吾人に於けるや、其の言を聴きて其の行を観る。予に於いてか是れを改む」と。</ja>

<zh>子曰：「吾未見剛者。」或對曰：「申棖。」子曰：「棖也慾，焉得剛？」</zh>
<ja>子曰はく「吾未だ剛者を見ず」と。或るひと対へて曰はく「申棖」と。子曰はく「棖や慾なり。焉くんぞ剛なることを得ん」と。</ja>

<zh>子貢曰：「我不欲人之加諸我也，吾亦欲無加諸人。」子曰：「賜也，非爾所及也。」</zh>
<ja>子貢曰はく「我人の諸を我に加へんことを欲せざるは、吾亦諸を人に加ふること無からんと欲す」と。子曰はく「賜や、爾の及ぶ所に非ざるなり」と。</ja>

<zh>子貢曰：「夫子之文章，可得而聞也；夫子之言性與天道，不可得而聞也。」</zh>
<ja>子貢曰はく「夫子の文章は、得て聞くべきなり。夫子の性と天道とを言ふは、得て聞くべからず」と。</ja>

<zh>子路有聞，未之能行，唯恐有聞。</zh>
<ja>子路聞くこと有りて、未だ之を行ふこと能はざれば、唯だ聞く有らんことを恐る。</ja>

<zh>子貢問曰：「孔文子何以謂之文也？」子曰：「敏而好學，不恥下問，是以謂之文也。」</zh>
<ja>子貢問ひて曰はく「孔文子、何を以つてか之を文と謂ふや」と。子曰はく「敏にして学を好み、下問を恥ぢず、是を以つて之を文と謂ふなり」と。</ja>

<zh>子謂子產，「有君子之道四焉：其行己也恭，其事上也敬，其養民也惠，其使民也義。」</zh>
<ja>子、子産を謂はく、「君子の道に四つ有り。其の己を行ふや恭、其の上に事ふるや敬、其の民を養ふや恵、其の民を使ふや義」と。</ja>

<zh>子曰：「晏平仲善與人交，久而敬之。」</zh>
<ja>子曰はく「晏平仲、善く人と交はる。久しくして人之を敬す」と。</ja>

<zh>子曰：「臧文仲居蔡，山節藻梲，何如其知也？」</zh>
<ja>子曰はく「臧文仲、蔡を居く。節を山にし梲を藻にす、何如ぞ其れ知ならん」と。</ja>

<zh>子張問曰：「令尹子文三仕為令尹，無喜色；三已之，無慍色。舊令尹之政，必以告新令尹。何如？」子曰：「忠矣。」曰：「仁矣乎？」曰：「未知，焉得仁？」「崔子弒齊君，陳文子有馬十乘，棄而違之。至於他邦，則曰：『猶吾大夫崔子也。』違之。之一邦，則又曰：『猶吾大夫崔子也。』違之。何如？」子曰：「清矣。」曰：「仁矣乎？」曰：「未知。焉得仁？」</zh>
<ja>子張問ひて曰はく「令尹子文、三たび仕へて令尹と為れども、喜色無し。三たび之を已めらるとも、慍色無し。旧令尹の政、必ず以つて新令尹に告ぐ、何如」と。子曰はく「忠なり」と。曰はく「仁なりや」と。曰はく「未だ知ならず、焉くんぞ仁なることを得ん」と。「崔子斉の君を弑す、陳文子馬十乗有り、棄てて之を違る。他邦に至りて則ち曰はく、『猶吾が大夫崔子がごときなり。』と。之を違る。一邦に至りて、則ち又曰はく、『猶吾が大夫崔子がごときなり。』と。之を違る。何如」と。子曰はく「清し」と。曰はく「仁なりや」と。曰はく「未だ知ならず、焉くんぞ仁なることを得ん」と。</ja>

<zh>季文子三思而後行。子聞之，曰：「再，斯可矣。」</zh>
<ja>季文子三たび思ひて後に行ふ。子之を聞きて曰はく「再びせば斯れ可なり」と。</ja>

<zh>子曰：「甯武子邦有道則知，邦無道則愚。其知可及也，其愚不可及也。」</zh>
<ja>子曰はく「甯武子、邦に道有れば則ち知、邦に道無ければ則ち愚。其の知は及ぶべきなり、其の愚は及ぶべからざるなり」と。</ja>

<zh>子在陳曰：「歸與！歸與！吾黨之小子狂簡，斐然成章，不知所以裁之。」</zh>
<ja>子陳に在りて曰はく「帰らんか、帰らんか。吾が党の小子狂簡、斐然として章を成す、之を裁する所以を知らざるなり」と。</ja>

<zh>子曰：「伯夷、叔齊不念舊惡，怨是用希。」</zh>
<ja>子曰はく「伯夷、叔斉、旧悪を念はず。怨み是を用つて希なり」と。</ja>

<zh>子曰：「孰謂微生高直？或乞醯焉，乞諸其鄰而與之。」</zh>
<ja>子曰はく「孰か微生高を直なりと謂ふ。或るひと醯を乞ふ。諸を其の鄰に乞ひて之を与ふ」と。</ja>

<zh>子曰：「巧言、令色、足恭，左丘明恥之，丘亦恥之。匿怨而友其人，左丘明恥之，丘亦恥之。」</zh>
<ja>子曰はく「巧言令色足恭なるは、左丘明之を恥づ、丘も亦之を恥づ。怨みを匿して其の人を友とするは、左丘明之を恥づ、丘も亦之を恥づ」と。</ja>

<zh>顏淵、季路侍。子曰：「盍各言爾志？」子路曰：「願車馬、衣輕裘，與朋友共。敝之而無憾。」顏淵曰：「願無伐善，無施勞。」子路曰：「願聞子之志。」子曰：「老者安之，朋友信之，少者懷之。」</zh>
<ja>顔淵・季路侍す。子曰はく「盍ぞ各爾の志を言はざる」と。子路曰はく「願はくは車馬衣裘、朋友と共にし、之を敝るとも憾み無けん」と。顔淵曰はく「願はくは善に伐ること無く、労を施すこと無けん」と。子路曰はく「願はくは子の志を聞かん」と。子曰はく「老者は之を安んじ、朋友は之を信じ、少者は之を懐けん」と。</ja>

<zh>子曰：「已矣乎！吾未見能見其過而內自訟者也。」</zh>
<ja>子曰はく「已んぬるかな。吾未だ能く其の過ちを見て、内に自ら訟むる者を見ざるなり」と。</ja>

<zh>子曰：「十室之邑，必有忠信如丘者焉，不如丘之好學也。」</zh>
<ja>子曰はく「十室の邑、必ず忠信丘がごとき者有らん。丘の学を好むに如かざるなり」と。</ja>
