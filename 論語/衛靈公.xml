<zh>衛靈公問陳於孔子。孔子對曰：「俎豆之事，則嘗聞之矣；軍旅之事，未之學也。」明日遂行。</zh>
<ja>衛の霊公、陳を孔子に問ふ。孔子対へて曰はく「俎豆の事は、則ち嘗て之を聞けり。軍旅の事は、未だ之を学ばざるなり」と。明日遂に行く。</ja>

<zh>在陳絕糧，從者病，莫能興。子路慍見曰：「君子亦有窮乎？」子曰：「君子固窮，小人窮斯濫矣。」</zh>
<ja>陳に在りて糧を絶つ。従者病みて能く興つこと莫し。子路慍つて見えて曰はく「君子も亦窮すること有るか」と。子曰はく「君子固より窮す。小人は窮すれば斯に濫る」と。</ja>

<zh>子曰：「賜也，女以予為多學而識之者與？」對曰：「然，非與？」曰：「非也，予一以貫之。」</zh>
<ja>子曰はく「賜や、女予を以つて多く学びて之を識る者と為すか」と。対へて曰はく「然り。非なるか」と。曰はく「非なり。予は一以つて之を貫く」と。</ja>

<zh>子曰：「由！知德者鮮矣。」</zh>
<ja>子曰はく「由、徳を知る者は鮮し」と。</ja>

<zh>子曰：「無為而治者，其舜也與？夫何為哉，恭己正南面而已矣。」</zh>
<ja>子曰はく「無為にして治まる者は其れ舜なるか。夫れ何をか為さんや。己を恭くして正しく南面するのみ」と。</ja>

<zh>子張問行。子曰：「言忠信，行篤敬，雖蠻貊之邦行矣；言不忠信，行不篤敬，雖州里行乎哉？立，則見其參於前也；在輿，則見其倚於衡也。夫然後行。」子張書諸紳。</zh>
<ja>子張行はれんことを問ふ。子曰はく「言忠信、行篤敬なれば、蛮貊の邦と雖も行はれん。言忠信ならず、行篤敬ならざれば、州里と雖も行はれんや。立ちて則ち其の前に参するを見、輿に在りては則ち其の衡に倚るを見る。夫れ然る後に行はれん」と。子張諸を紳に書す。</ja>

<zh>子曰：「直哉史魚！邦有道，如矢；邦無道，如矢。」君子哉蘧伯玉！邦有道，則仕；邦無道，則可卷而懷之。」</zh>
<ja>子曰はく「直なるかな史魚。邦に道有るにも矢のごとく、邦に道無きにも矢のごとし。君子なるかな蘧伯玉。邦に道有れば則ち仕へ、邦に道無ければ則ち巻きて之を懐にすべし」と。</ja>

<zh>子曰：「可與言而不與之言，失人；不可與言而與之言，失言。知者不失人，亦不失言。」</zh>
<ja>子曰はく「与に言ふべくして之と言はざれば、人を失ふ。与に言ふべからずして之と言へば、言を失ふ。知者は人を失はず、亦言を失はず」と。</ja>

<zh>子曰：「志士仁人，無求生以害仁，有殺身以成仁。」</zh>
<ja>子曰はく「志士仁人は、生を求めて以つて仁を害すること無し。身を殺して以つて仁を成すこと有り」と。</ja>

<zh>子貢問為仁。子曰：「工欲善其事，必先利其器。居是邦也，事其大夫之賢者，友其士之仁者。」</zh>
<ja>子貢仁を為さんことを問ふ。子曰はく「工其の事を善くせんと欲すれば、必ず先づ其器を利くす。是の邦に居りては、其の大夫の賢者に事へ、其の士の仁者を友とす」と。</ja>

<zh>顏淵問為邦。子曰：「行夏之時，乘殷之輅，服周之冕，樂則韶舞。放鄭聲，遠佞人。鄭聲淫，佞人殆。」</zh>
<ja>顔淵邦を為めんことを問ふ。子曰はく「夏の時を行ひ、殷の輅に乗り、周の冕を服し、楽は則ち韶舞し、鄭声を放ちて、佞人を遠ざけよ。鄭声は淫に、佞人は殆し」と。</ja>

<zh>子曰：「人無遠慮，必有近憂。」</zh>
<ja>子曰はく「人にして遠き慮り無ければ、必ず近き憂ひ有り」と。</ja>

<zh>子曰：「已矣乎！吾未見好德如好色者也。」</zh>
<ja>子曰はく「已んぬるかな。吾未だ徳を好むこと色を好むがごとくする者を見ざるなり」と。</ja>

<zh>子曰：「臧文仲其竊位者與？知柳下惠之賢，而不與立也。」</zh>
<ja>子曰はく「臧文仲は其れ位を竊める者か。柳下恵の賢を知りて、与に立たず」と。</ja>

<zh>子曰：「躬自厚而薄責於人，則遠怨矣。」</zh>
<ja>子曰はく「躬自ら厚くして、薄く人を責むれば、則ち怨みに遠ざかる」と。</ja>

<zh>子曰：「不曰『如之何如之何』者，吾末如之何也已矣。」</zh>
<ja>子曰はく「之を如何せん、之を如何せんと曰はざる者は、吾之を如何ともすること末きのみ」と。</ja>

<zh>子曰：「群居終日，言不及義，好行小慧，難矣哉！」</zh>
<ja>子曰はく「群居して終日、言義に及ばず、好んで小慧を行ふ。難いかな」と。</ja>

<zh>子曰：「君子義以為質，禮以行之，孫以出之，信以成之。君子哉！」</zh>
<ja>子曰はく「君子は義以つて質と為し、礼以つて之を行ひ、孫以つて之を出だし、信以つて之を成す。君子なるかな」と。</ja>

<zh>子曰：「君子病無能焉，不病人之不己知也。」</zh>
<ja>子曰はく「君子は能無きことを病ふ。人の己を知らざることを病へず」と。</ja>

<zh>子曰：「君子疾沒世而名不稱焉。」</zh>
<ja>子曰はく「君子は世を没へて名の称せられざるを疾む」と。</ja>

<zh>子曰：「君子求諸己，小人求諸人。」</zh>
<ja>子曰はく「君子は諸を己に求む。小人は諸を人に求む」と。</ja>

<zh>子曰：「君子矜而不爭，群而不黨。」</zh>
<ja>子曰はく「君子は矜にして争はず、群して党せず」と。</ja>

<zh>子曰：「君子不以言舉人，不以人廢言。」</zh>
<ja>子曰はく「君子は言を以つて人を挙げず。人を以つて言を廃せず」と。</ja>

<zh>子貢問曰：「有一言而可以終身行之者乎？」子曰：「其恕乎！己所不欲，勿施於人。」</zh>
<ja>子貢問ひて曰はく「一言にして以つて終身之を行ふべき者有りや」と。子曰はく「其れ恕か。己の欲せざる所、人に施すこと勿かれ」と。</ja>

<zh>子曰：「吾之於人也，誰毀誰譽？如有所譽者，其有所試矣。斯民也，三代之所以直道而行也。」</zh>
<ja>子曰はく「吾の人に於けるや、誰をか毀り誰をか誉めん。如し誉むる所の者有らば、其れ試みる所あらん。斯の民や、三代の直道にして行ふ所以なり」と。</ja>

<zh>子曰：「吾猶及史之闕文也，有馬者借人乘之。今亡矣夫！」</zh>
<ja>子曰はく「吾は猶及史の文を闕き、馬有る者は人に借して之に乗らしむるに及べり。今は則ち亡きかな」と。</ja>

<zh>子曰：「巧言亂德，小不忍則亂大謀。」</zh>
<ja>子曰はく「巧言は徳を乱る。小忍びざれば則ち大謀を乱る」と。</ja>

<zh>子曰：「眾惡之，必察焉；眾好之，必察焉。」</zh>
<ja>子曰はく「衆之を悪むも必ず察し、衆之を好むも必ず察す」と。</ja>

<zh>子曰：「人能弘道，非道弘人。」</zh>
<ja>子曰はく「人能く道を弘む、道人を弘むるに非ず」と。</ja>

<zh>子曰：「過而不改，是謂過矣。」</zh>
<ja>子曰はく「過ちて改めざる、是れを過ちと謂ふ」と。</ja>

<zh>子曰：「吾嘗終日不食，終夜不寢，以思，無益，不如學也。」</zh>
<ja>子曰はく「吾嘗て終日食らはず、終夜寝ねず、以つて思む。益無し。学ぶに如かざるなり」と。</ja>

<zh>子曰：「君子謀道不謀食。耕也，餒在其中矣；學也，祿在其中矣。君子憂道不憂貧。」</zh>
<ja>子曰はく「君子は道を謀りて食を謀らず。耕して餒ゑ其の中に在り、学べば禄其の中に在り。君子は道を憂へて貧しきを憂へず」と。</ja>

<zh>子曰：「知及之，仁不能守之；雖得之，必失之。知及之，仁能守之。不莊以涖之，則民不敬。知及之，仁能守之，莊以涖之。動之不以禮，未善也。」</zh>
<ja>子曰はく「知は之に及べども仁之を守ること能はず、之を得ると雖も、必ず之を失ふ。知は之に及び仁能く之を守れども、荘以つて之に涖まざれば、則ち民は敬せず。知は之に及び仁能く之を守り、荘以つて之に涖めども、之を動かすに礼を以つてせざれば、未だ善ならざるなり」と。</ja>

<zh>子曰：「君子不可小知，而可大受也；小人不可大受，而可小知也。」</zh>
<ja>子曰はく「君子は小知すべからずして、大受すべし。小人は大受すべからずして、小知すべし」と。</ja>

<zh>子曰：「民之於仁也，甚於水火。水火，吾見蹈而死者矣，未見蹈仁而死者也。」</zh>
<ja>子曰はく「民の仁に於けるや、水火よりも甚だし。水火は吾踏みて死する者を見る。未だ仁を踏みて死する者を見ざるなり」と。</ja>

<zh>子曰：「當仁不讓於師。」</zh>
<ja>子曰はく「仁に当たりては師にも譲らず」と。</ja>

<zh>子曰：「君子貞而不諒。」</zh>
<ja>子曰はく「君子貞にして諒ならず」と。</ja>

<zh>子曰：「事君，敬其事而後其食。」</zh>
<ja>子曰はく「君に事へては其の事を敬して其の食を後にす」と。</ja>

<zh>子曰：「有教無類。」</zh>
<ja>子曰はく「教へ有りて類無し」と。</ja>

<zh>子曰：「道不同，不相為謀。」</zh>
<ja>子曰はく「道同じからざれば、相為に謀らず」と。</ja>

<zh>子曰：「辭達而已矣。」</zh>
<ja>子曰はく「辞は達するのみ」と。</ja>

<zh>師冕見，及階，子曰：「階也。」及席，子曰：「席也。」皆坐，子告之曰：「某在斯，某在斯。」師冕出。子張問曰：「與師言之道與？」子曰：「然。固相師之道也。」</zh>
<ja>師冕見ゆ。階に及べり。子曰はく「階なり」と。席に及ぶ。子曰はく、「席なり」と。皆坐す。子之に告げて曰はく「某は斯に在り、某は斯に在り」と。師冕出づ。子張問曰「師と言ふの道か」と。子曰はく「然り。固より師を相くるの道なり」と。</ja>
