<zh>子曰：「泰伯，其可謂至德也已矣！三以天下讓，民無得而稱焉。」</zh>
<ja>子曰はく「泰伯は其れ至徳と謂ふべきのみ。三たび天下を以つて譲る。民得て称すること無し」と。</ja>

<zh>子曰：「恭而無禮則勞，慎而無禮則葸，勇而無禮則亂，直而無禮則絞。君子篤於親，則民興於仁；故舊不遺，則民不偷。」</zh>
<ja>子曰はく「恭にして礼無ければ則ち労す。慎にして礼無ければ則ち葸す。勇にして礼無ければ則ち乱る。直にして礼無ければ則ち絞す。君子親に篤ければ則ち民仁に興こる。故旧遺れざれば則ち偸からず」と。</ja>

<zh>曾子有疾，召門弟子曰：「啟予足！啟予手！《詩》云『戰戰兢兢，如臨深淵，如履薄冰。』而今而後，吾知免夫！小子！」</zh>
<ja>曾子疾有り。門弟を召して曰はく「予が足を啓け、予が手を啓け。詩に云ふ、『戦戦兢兢として、深淵に臨むがごとく、薄冰を履むがごとし』と。而今よりして後、吾免るることを知るかな、小子」と。</ja>

<zh>曾子有疾，孟敬子問之。曾子言曰：「鳥之將死，其鳴也哀；人之將死，其言也善。君子所貴乎道者三：動容貌，斯遠暴慢矣；正顏色，斯近信矣；出辭氣，斯遠鄙倍矣。籩豆之事，則有司存。」</zh>
<ja>曾子疾有り。孟敬子之を問ふ。曾子言ひて曰はく「鳥の将に死なんとするや、其の鳴くこと哀し。人の将に死なんとするや、其の言ふこと善し。君子の道に貴ぶ所の者は三つ。容貌を動かしては斯に暴慢を遠ざく。顔色を正してはに斯に信に近づく。辞気を出だしては斯に鄙倍を遠ざく。籩豆の事は則ち有司存せり」と。</ja>

<zh>曾子曰：「以能問於不能，以多問於寡；有若無，實若虛，犯而不校，昔者吾友嘗從事於斯矣。」</zh>
<ja>曾子曰はく「能を以つて不能に問ひ、多きを以つて寡きに問ひ、有れども無きがごとく、実つれども虚しきがごとく、犯されて校いず。昔者、吾が友嘗て斯に従事せり」と。</ja>

<zh>曾子曰：「可以託六尺之孤，可以寄百里之命，臨大節而不可奪也。君子人與？君子人也。」</zh>
<ja>曾子曰はく「以つて六尺の孤を託すべく、以つて百里の命を寄すべく、大節に臨んで奪ふべからず。君子人か。君子人なり」と。</ja>

<zh>曾子曰：「士不可以不弘毅，任重而道遠。仁以為己任，不亦重乎？死而後已，不亦遠乎？」</zh>
<ja>曾子曰はく「士は以つて弘毅ならざるべからず。任重くして道遠し。仁以つて己が任と為す、亦重からずや。死して後已む、亦遠からずや」と。</ja>

<zh>子曰：「興於詩，立於禮。成於樂。」</zh>
<ja>子曰はく「詩に興り、礼に立ち、楽に成る」と。</ja>

<zh>子曰：「民可使由之，不可使知之。」</zh>
<ja>子曰はく「民は之に由らしむべし、之を知らしむべからず」と。</ja>

<zh>子曰：「好勇疾貧，亂也。人而不仁，疾之已甚，亂也。」</zh>
<ja>子曰はく「勇を好みて貧しきを疾むは、乱なり。人にして不仁なる、之を疾むこと已甚だしきは、乱なり」と。</ja>

<zh>子曰：「如有周公之才之美，使驕且吝，其餘不足觀也已。」</zh>
<ja>子曰はく「如し周公の才の美有りとも、驕り且つ吝かならしめば、其の余は観るに足らざるのみ」と。</ja>

<zh>子曰：「三年學，不至於穀，不易得也。」</zh>
<ja>子曰はく「三年学びて穀に至らざるは、得易からざるのみ」と。</ja>

<zh>子曰：「篤信好學，守死善道。危邦不入，亂邦不居。天下有道則見，無道則隱。邦有道，貧且賤焉，恥也；邦無道，富且貴焉，恥也。」</zh>
<ja>子曰はく「篤く信じて学を好み、死を守りて道を善くす。危邦には入らず、乱邦には居らず。天下道有れば則ち見れ、道無ければ則ち隠る。邦に道有るに、貧しくして且つ賎しきは恥なり。邦に道無きに、富みて且つ貴きは恥なり」と。</ja>

<zh>子曰：「不在其位，不謀其政。」</zh>
<ja>子曰はく「其の位に在らざれば、其の政を謀らず」と。</ja>

<zh>子曰：「師摯之始，關雎之亂，洋洋乎！盈耳哉。」</zh>
<ja>子曰はく「師摯の始め、関雎の乱りは、洋洋乎として耳に盈てるかな」と。</ja>

<zh>子曰：「狂而不直，侗而不愿，悾悾而不信，吾不知之矣。」</zh>
<ja>子曰はく「狂にして直ならず、侗にして愿ならず、悾悾にして信ならずんば、吾は之を知らず」と。</ja>

<zh>子曰：「學如不及，猶恐失之。」</zh>
<ja>子曰はく「学如し及ばずんば、猶之を失はんことを恐る」と。</ja>

<zh>子曰：「巍巍乎！舜禹之有天下也，而不與焉。」</zh>
<ja>子曰はく「巍巍たるかな、舜禹の天下を有てるや。而して与らず」と。</ja>

<zh>子曰：「大哉，堯之為君也！巍巍乎！唯天為大，唯堯則之。蕩蕩乎！民無能名焉。巍巍乎！其有成功也；煥乎，其有文章！」</zh>
<ja>子曰はく「大きなるかな、堯の君たるや。巍巍として唯だ天を大なりと為す。唯だ堯之に則る。蕩蕩として民能く名づくること無し。巍巍として其れ成功有り、煥として其れ文章有り」と。</ja>

<zh>舜有臣五人而天下治。武王曰：「予有亂臣十人。」孔子曰：「才難，不其然乎？唐虞之際，於斯為盛。有婦人焉，九人而已。三分天下有其二，以服事殷。周之德，其可謂至德也已矣。」</zh>
<ja>舜、臣五人有りて、天下治まる。武王曰はく「予に乱臣十人有り」と。孔子曰はく「才難しと、其れ然らずや。唐虞の際、斯に於いて盛んと為す。婦人有り。九人のみ。天下を三分して其二を有ち、以つて殷に服事す。周の徳は、其れ至徳と謂ふべきのみ」と。</ja>

<zh>子曰：「禹，吾無間然矣。菲飲食，而致孝乎鬼神；惡衣服，而致美乎黻冕；卑宮室，而盡力乎溝洫。禹，吾無間然矣。」</zh>
<ja>子曰はく「禹は吾間然すること無し。飲食を菲くして孝を鬼神に致し、衣服を悪しくして美を黻冕に致し、宮室を卑くして、力を溝洫に尽くす。禹は吾間然すること無し」と。</ja>
