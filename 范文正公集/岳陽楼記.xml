<zh>慶曆四年春，滕子京謫守巴陵郡。越明年，政通人和，百廢具興。乃重修岳陽樓，增其舊制，刻唐賢、今人詩賦於其上；屬予作文以記之。</zh>
<ja>慶歴四年の春、滕子京謫せられて巴陵郡の守たり。越えて明年、政通じ人和し、百廃具に興る。乃ち重ねて岳陽楼を修め、其の旧制を増し、唐の賢今人之詩賦を于其の上に刻し、予に属して文を作りて以て之を記せしむ。</ja>

<zh>予觀夫巴陵勝狀，在洞庭一湖。銜遠山，吞長江，浩浩湯湯，橫無際涯；朝暉夕陰，氣象萬千。此則岳陽樓之大觀也，前人之述備矣。然則北通巫峽，南極瀟湘，遷客騷人，多會於此，覽物之情，得無異乎？</zh>
<ja>予夫の巴陵の勝状を観るに、洞庭の一湖に在り。遠山を銜み、長江を呑み、浩浩蕩蕩として横に際涯無し。朝暉夕陰、気象万千なり。此れは則ち岳陽楼之大観也なり。前人の述備はれり。然れば則ち北は巫峡に通じ、南は瀟湘を極めて、遷客、騒人、多く此に会す。覧る物を之情、異なる無きを得んや。</ja>

<zh>若夫霪雨霏霏，連月不開；陰風怒號，濁浪排空；日星隱耀，山岳潛形；商旅不行，檣傾楫摧；薄暮冥冥，虎嘯猿啼。登斯樓也，則有去國懷鄉，憂讒畏譏，滿目蕭然，感極而悲者矣。</zh>
<ja>若し夫れ霪雨霏霏として、連月開けず。陰風怒号し、濁浪空を排し、日星曜を隠し、山岳形を潜め、商旅行かず、檣傾き楫摧け、薄暮冥冥として、虎嘯き猿啼くとき。斯の楼に登れば則ち国を去りて郷を懐ひ、讒を憂へ譏りを畏れ、満目蕭然、感極まりて悲しむ者有らん。</ja>

<zh>至若春和景明，波瀾不驚，上下天光，一碧萬頃；沙鷗翔集，錦鱗游泳，岸芷汀蘭，郁郁青青。而或長煙一空，皓月千里，浮光躍金，靜影沉璧；漁歌互答，此樂何極！登斯樓也，則有心曠神怡，寵辱皆忘，把酒臨風，其喜洋洋者矣。</zh>
<ja>若きに至りては夢春和景明かにして、波瀾驚かず、上下天光、一碧万頃なり。沙鴎翔集し、錦鱗游泳し、岸止汀蘭、郁郁青青とす。或は長煙一空、晧月千里、浮光金を耀らし、静影璧を沈め、漁歌互ひ答ふるが、此の楽しみ何ぞ極まらん。斯の楼に登れば、則ち心曠く神怡びて、寵辱皆忘、酒を把りて風に臨み、其の喜び洋洋たる者有らん。</ja>

<zh>嗟夫！予嘗求古仁人之心，或異二者之為。何哉？不以物喜，不以己悲。居廟堂之高，則憂其民；處江湖之遠，則憂其君。是進亦憂，退亦憂，然則何時而樂耶？其必曰：「先天下之憂而憂，後天下之樂而樂」歟！噫！微斯人，吾誰與歸！</zh>
<ja>嗟、予、嘗て古の仁人の心を求むるに、或は二者の為に異なるは何ぞや。物を以て喜ばず、己を以て悲しまず。廟堂の高きに居りては、則ちその民を憂ひ、江湖の遠きに処りては則ちその君を憂ふ。これ進むも亦憂ひ、退くも亦た憂ふるなり。然らば則ち何れの時にして楽しまんや。それ必ず「天下の憂ひに先んじて憂ひ、天下の楽しみに後れて楽しむ」と曰はんか。噫、この人微かりせば、吾誰にか帰せんや。</ja>

<zh>時六年九月十五日。</zh>
<ja>時に、六年九月十五日なり。</ja>
