<zh>河東薛存義將行，柳子載肉於俎，崇酒於觴，追而送之江之滸，飲食之。且告曰：「凡吏於土者，若知其職乎？蓋民之役，非以役民而已也。凡民之食於土者，出其十一佣乎吏，使司平干我也。今我受其直怠其事者，天下皆然。豈唯怠之，又從而盜之。向使傭一夫於家，受若直，怠若事，又盜若貨器，則必甚怒而黜罰矣。以今天下多類此，而民莫敢肆其怒與黜罰，何哉？勢不同也。勢不同而理同，如吾民何？有達於理者，得不恐而畏乎！」</zh>
<ja>河東の薛存義将に行かんとす。柳子肉を俎に載せ、酒を觴に崇たし、追ひて之を江の滸に送り、之に飲食せしむ。且つ告げて曰はく、「凡そ土に吏たる者、若其の職を知るか。蓋し民の役にして、以て民を役するのみに非ざるなり。凡そ民の土に食する者は、其の什の一を出だして吏を傭ひ、平を我に司らしむるなり。今、其の直を受けて、其の事を怠る者、天下皆然り。豈に唯だに之を怠るのみならんや、又従ひて之を盗む。向使し一夫を家に傭ひ、若の直を受けて、若の事を怠り、又若の貨器を盗まば、則ち必ず甚だ怒りて之を黜罰せん。以ふに今天下此に類するもの多し。民敢へて其の怒りを肆にして黜罰すること莫きは、何ぞや。勢ひ同じからざればなり。勢ひ同からざるも理は同じ。吾が民を如何せん。理に達する者有らば、恐れて畏れざるを得んや。</ja>

<zh>存義假令零陵二年矣。蚤作而夜思，勤力而勞心，訟者平，賦者均，老弱無懷詐暴憎，其為不虛取直也的矣，其知恐而畏也審矣。</zh>
<ja>存義仮に零陵に令たること二年。蚤に作き夜に思ひ、力を勤めて心を労し、訟は平らかに、賦は均し。老弱詐りを懐き暴憎すること無し。其の虚しく直を取らずと為すや、的らかなり。其の恐れて畏るることを知るや、審らかなり。</ja>

<zh>吾賤且辱，不得與考績幽明之說，於其往也，故賞以酒肉，而重之以辭。</zh>
<ja>吾賤しくして且つ辱められ、考績幽明の説に与かるを得ず。其の往くに於いて、故に賞するに酒肉を以てして、之に重ぬるに辞を以てす。」と。</ja>
