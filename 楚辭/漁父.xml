<zh>屈原既放，遊於江潭，行吟澤畔，顏色憔悴，形容枯槁。漁父見而問之曰：「子非三閭大夫與？何故至於斯！」屈原曰：「舉世皆濁我獨清，眾人皆醉我獨醒，是以見放！」</zh>
<ja>屈原既に放たれて江潭に遊び、行ヽ沢畔に吟ず。顔色憔悴し、形容枯槁せり。漁父見て之を問て曰はく、「子は三閭大夫に非ざるか。何の故に斯に至れる」と。屈原曰はく、「世を挙皆濁り、我独り清めり。衆人皆酔ひ、我独り醒めたり。是を以て放たる」と。</ja>

<zh>漁父曰：「聖人不凝滯於物，而能與世推移。世人皆濁，何不淈其泥而揚其波？眾人皆醉，何不餔其糟而歠其釃？何故深思高舉，自令放為？」</zh>
<ja>漁父曰はく、「聖人は物に凝滞せず能く世と推移す。世人皆濁らば、何ぞ其の泥を淈し其の波を揚げざる。衆人皆酔はば、何ぞ其の糟を餔らひ其の醨を歠らざる。何の故に深く思ひ高く挙がり、自ら放たしむるか」と。</ja>

<zh>屈原曰：「吾聞之，新沐者必彈冠，新浴者必振衣；安能以身之察察，受物之汶汶者乎！寧赴湘流，葬於江魚之腹中。安能以皓皓之白，而蒙世俗之塵埃乎！」</zh>
<ja>屈原曰はく、「吾之を聞く。『新たに沐する者は必ず冠を弾き、新たに浴する者は必ず衣を振る』と。安んぞ能く身の察察たるを以て、物の汶汶たる者を受けんや。寧ろ湘流に赴き、江魚の腹中に葬らるとも、安んぞ能く皓皓の白きを以て、世俗の塵埃を蒙らんや」と。</ja>

<zh>漁父莞爾而笑，鼓枻而去。</zh>
<ja>漁父莞爾として笑ひ、枻を鼓して去る。</ja>

<zh>乃歌曰：「滄浪之水清兮，可以濯吾纓。滄浪之水濁兮，可以濯吾足。」遂去不復與言。</zh>
<ja>乃ち歌ひて曰はく、「滄浪の水清まば、以て吾が纓を濯ふべし。滄浪の水濁らば、以て吾が足を濯ふべし」と。遂に去り、復た与に言はず。</ja>
